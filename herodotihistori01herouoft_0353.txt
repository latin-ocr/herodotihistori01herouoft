ΗΡΟΔΟΤΟΥ Δ. 145—147. 297

ἐξελαθέντες ὑπὸ Πελασγῶν τιῦν ἐκ Βραυρῶνος ληισαιιέ-
νων τὰς Ἀθηναίων γυναῖκας, ὑπὸ τούτων ἐξελαθέντες’ εκ
Λήμνου οἴχοντο πλώοντες ἐς Λακεδαίιιονα, ἱζόμενοι δὲ
ἐν τῶ Τήῦγέτω πῦρ ἀνέκαιον. Λακεδαιμόνιοι δὲ ἰδόντες
α’γγελον έπεμπον πευσόμενοι τίνες τε καὶ ὁκόθεν εἶσί·οἱ
δὲ τιῦ ἀγγέλω εἷρωτέοντι έλεγον ὥς εἴησαν μὲν Μινύαι,
παῖδες δὲ εἷεν τῶν ἐν τῇ ᾍργοῖ πλωόντων ἡρώιον, προσ-
σχόντας δὲ τούτους ἐς Λῆμνον φυτεῦσαί σφεας. οἳ δὲ
Λακεδαιμόνιοι ἀκηκοότες τὸν λόγον τῆς γενεῆς τῶν Μι-
νυέων, πέμψαντες τὸ δεύτερον εἰριότεον τί ἐθέλοντες
ἥκοιέν τε ἐς τὴν χώρην καὶ πῦρ αἴθοιεν. οἱ δὲ ἔφασαν
ὑπὸ Πελασγῶν ἐκβληθέντες ἥκειν ἐς τοὺς πατέρας· δικαι-
ότατον γὰρ εἶναι οὕτω τοῦτο γίνεσθαι· δέεσθαί τε οἰκέειν
ἅμα τούτοισι μοῖράν τε τιμέων μετέχοντες καὶ τῆς γῆς
ἀπολαχόντες. Λακεδαιμονίοισι δὲ ἕαδε δέκεσθαι τοὺς
Μινύας ἐπ’ οἷσι ἐθέλουσι αῦτοί· μάλιστα δὲ ἐνῆγέ σφεας
ὥστε ποιέειν ταῦτα τῶν Τυνδαριδέων ἡ ναυτιλίη ἐν τῇ
Ἀργοῖ. δεξάμενοι δὲ τοὺς Μινύας γῆς τε μετέδοσαν καὶ
ἐς φυλὰς διεδάσαντο. οἱ δὲ αὐτίκα μὲν γάμους ἔγημαν,
τὰς δὲ ἐκ Λήμνου ἤγοντο, ἐξέδοσαν ἄλλοισι. χρόνου δὲ
οὗ πολλοῦ διεξελθόντος αὐτίκα οἱ Μινύαι ἐξύβρισαν, τῆς
τε βασιληίης μεταιτέοντες καὶ ἄλλα ποιεῦντες οὐκ ὅσια.
τοῖσι ὦν Λακεδαιμονίοισι ἐ’δοξε αὐτοὺς ἀποκτεῖναι, συλ--
λαβόντες δέ σφεας κατέβαλον ἐς ἑρκτήν. κτείνουσι δὲ
τοὺς ἂν κτείνωσι Λακεδαιμόνιοι νυκτός, μετ’ ἡμέρην δὲ
οὐδένα. ἐπεὶ ὦν ἔμελλόν σφεας καταχρήσεσθαι, παραι-
τήσαντο αἱ γυναῖκες τῶν Μινυέων, ἐοῦσαι ἀσταί τε καὶ
τιῦν πρώτων Σπαρτιητέων θυγατέρες, ἐσελθεῖν τε ἐς τῆν
ἑρκτὴν καὶ ἐς λόγους ἐλθεῖν ἑκάστη τῷ ἑωυτῆς ἀνδρί. οἱ
δέ σφεας παρῆκαν, οὐδένα δόλον δοκέοντες ἐξ αὐτέων
ἔσεσθαι. αἱ δὲ ἐπείτε ἐσῆλθον, ποιεῦσι τοιάδε· πᾶσαν
τὴν εἶχον ἐσθῆτα παραδοῦσαι τοῖσι ἀνδράσι αὗται τὴν
τῶν ἀνδρῶν ἔλαβον. οἱ δὲ Μινύαι ἐνδύντες τὴν γυναι-
κηίην ἐσθῆτα, ἅτε γυναῖκες ἐξήισαν ἔξω, ἐκφυγόντες δὲ
τρόπῳ τοιούτῳ ἵζοντο αὖτις ἐς τὸ Τηΰγετον. τὸν δὲ αὐτὸν
τοῦτον χρόνον Θήρας ὃ Αὐτεσίωνος τοῦ Τισαμενοῦ τοῦ
Θερσάνδρου τοῦ Πολυνείκεος ἔστελλε ἐς ἀποικίην ἐκ Λακε-

146

147

