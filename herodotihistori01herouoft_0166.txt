34

35

110 ΗΡΟΔΟΤΟΥ Β. 33—36.

οἳ ἔσχατοι πρὸς δυσμέων οἰκέουσι τῶν ἐν τῇ Εὐρώπῃ
κατοικημένων. τελευτᾷ δὲ δ”Ιστρος ές θάλασσαν τὴν τοῦ
Εὗξείνου πόντου ῥέων διὰ πάσης Εὐρώπης, τῇ Ἰστρίην
οἱ Μιλησίων οἰκέουσι ἄποικοι. ὁ μὲν δὴ Ἴστρος, ῥέει γὰρ
δι’ οἰκεομένης, πρὸς πολλῶν γινώσκεται, περὶ δὲ τιῦν τοῦ
Νείλου πηγέων οὐδεὶς ἔχει λέγειν· ἀοίκητός τε γάρ ἐστι
καὶ ἔρῆμος ἡ Λιβύη δι’ ἧς ῥέει. περὶ δὲ τοῦ ῥεύματος
αὐτοῦ, ἐπ’ ὅσον μακρότατον ἱστορέοντα ἧν ἐξικέσθαι, ε’ίρη-
ται· ἐκδιδοῖ δὲ ἒς Αἴγυπτον. ἡ δὲ Αἴγυπτος τῆς ὀρεινῆς
Κιλικίης μάλιστά κῃ ἀντίη κέεται· ἐνθεῦτεν δὲ ἐς Σινώπην
τὴν ἓν τῷ Εὐξείνῳ πόντῳ πέντε ἡμερέων ἰθέα ὁδὸς εὗ-
ζώνῳ ἀνδρί· ἡ δὲ Σινώπη τῷ Ἴστρῳ ἐκδιδόντι ἒς θάλασ-
σαν ἀντίον κέεται. οὕτω τὸν Νεῖλον δοκέω διὰ πάσης
τῆς Λιβύης διεξιόντα ἐξισοῦσθαι τῷ Ἴστρῳ.

Νείλου μέν νυν πέρι τοσαῦτα εἰρήσθω, ἔρχομαι δὲ
περὶ Αἰγύπτου μηκυνέων τὸν λόγον, ὅτι πλέω θωμάσια
ἔχει ἢ ἄλλη πᾶσα χώρη καὶ ἔργα λόγου μέζω παρέχεται
πρὸς πᾶσαν χώρην· τούτων εἵνεκεν πλέω περὶ αὐτῆς
εἰρήσεται.

Αἰγύπτιοι ἅμα τῷ οὗρανῴ τῴ κατὰ σφέας ἐόντι ἕτε-
ροίῳ καὶ τῷ ποταμῷ φύσιν ἀλλοίην παρεχομένῳ ἢ οἱ
ἄλλοι ποταμοί, τὰ πολλὰ πάντα ἔμπαλιν τοῖσι ἄλλοισι
ἀνθρώποισι ἐστήσαντο ἤθεά τε καὶ νόμους· ἐν τοῖσι αἱ
μὲν γυναῖκες ἀγοράζουσι καὶ καπηλεύουσι, οἱ δὲ ἄνδρες
κατ’ οἴκους ἐόντες ὑφαίνουσι. ὑφαίνουσι δὲ οἱ μὲν ἄλλοι
ἄνω τὴν κρόκην ὠθέοντες, Αἰγύπτιοι δὲ κάτω. τὰ ἄχθεα

,οἵ μὲν ἄνδρες ἐπὶ τῶν κεφαλέων φορέουσι, αἱ δὲ γυναῖκες

ἐπὶ τῶν ὤμων. οὗρέουσι αἱ μὲν γυναῖκες ὀρθαί, οἱ δὲ
ἄνδρες κατήμενοι. εὖμαρείῃ χρέονται ἓν τοῖσι οἴκοισι,
ἐσθίουσι δὲ ἔξω ἐν τῇσι ὁδοῖσι, ἐπιλέγοντες (ὗς τὰ μὲν
αἰσχρὰ ἀναγκαῖα δὲ ἐν ἀποκρύφῳ ἐστὶ ποιέειν χρεών, τὰ
δὲ μὴ αἰσχρὰ ἀναφανδόν. ἱρᾶται γυνὴ μὲν οὐδεμία οὕτε
ἔρσενος θεοῦ οὕτε θηλέης, ἄνδρες δὲ πάντων τε καὶ πα-
σέων. τρέφειν wig τοκέας τοῖσι μὲν παισὶ οὗδεμία ἀνάγκη
μὴ βουλομένοισι, τῇσι δὲ θυγατράσι πᾶσα ἀνάγκη καὶ μὴ

36 βουλομένῃσι. οἱ ἱρέες τῶν θεῶν τῇ μὲν ἄλλῃ κομέουσι,

ἐν Αἰγύπτῳ δὲ ξυρέονται. τοῖσι ἄλλοισι ἀνθρώποισι νόμος

