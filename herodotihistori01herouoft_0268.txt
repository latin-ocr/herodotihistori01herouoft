212 ΗΡΟΔΟΤΟΥ Γ. 78-80.

Μάγων οῧτερος τρωματίζει τούτους· ὃ δὲ ἕτερος, ἐπείτε

οἱ τὰ τόξα οὐδὲν χρηστὰ ἐγίνετο, ἦν γὰρ δὴ θάλαμος ἐσέ-

χων ἐς τὸν ἀνδρεῶνα, ἐς τοῦτον καταφεύγει, ἐθέλων αἰτοῦ
προσθεῖναι τὰς θύρας· καὶ οἱ συνεσπίπτουσι τῶν ἑπτὰ
δύο, Δαρεῖός τε καὶ Γωβρύης. συμπλακέντος δὲ Γωβρύεω
τῷ Μάγῳ ὃ Δαρεῖος ἐπεστεὼς ἠπόρεε οἶα ἐν σκότεϊ, προ-
μηθεόμενος μὴ πλήξῃ τὸν Γωβρύην. ὁρέων δέ μιν ἀργὸν
ἐπεστεῶτα ὁ Γωβρύης εἴρετο δ’ τι οὗ χρᾶται τῇ χειρί·

ὁ δὲ εἷπε ε(προμηθεόμενος σέο, μὴ πλήξωῖ) Γωβρύης δὲ
ἀμείβετο ((ιῖἰθεε τὸ ξίφος καὶ δι’ ἀμφοτέρων.Π Δαρεῖος
δὲ πειθόμενος ὦσέ· τε τὸ ἐγχειρίδιον καὶ ἔτυχέ κως τοῦ

79 Μάγου. ἀποκτείναντες δὲ τοὺς Μάγους καὶ ἀποταμόντες
αὐτῶν τὰς κεφαλάς, τοὺς μὲν τρωματίας ἑωυτῶν αὐτοῦ
λείπουσι καὶ ἀδυνασίης εἵνεκεν καὶ φυλακῆς τῆς ἀκρο-
πόλιος, οἱ δὲ πέντε αὐτῶν ἔχοντες τῶν τἾΙςὲγιυν τὰς κε-
φαλὰς ἔθεον ἔξω βοῇ τε καὶ πατάγῳ χρεόμενοι, καὶ Πέρσας
τοὺς ἄλλους ἐπεκαλέοντο ἐξηγεόμενοί τε τὸ πρῆγμα καὶ
δεικνύοντες τὰς κεφαλάς· καὶ ἅμα ἔκτεινον πάντα τινὰ
τῶν Μάγων τὸν ἐν ποσὶ γινόμενον. οἳ δὲ Πέρσαι μαθόντες
τό τε γεγονὸς ἐκ τῶν ἑπτὰ καὶ τῶν Μάγων τὴν ἀπάτην,
ἐδικαίουν καὶ αι’-τοὶ ἕτερα τοιαῦτα ποιέειν, Ασπασάμενοι
δὲ τὰ ἐγχειρίδια ἔκτεινον ὅκου τινὰ Μάγον εὕρισκον· εἰ δὲ
μὴ νὺξ ἐπελθοῦσα ἔσχε, ἔλιπον ἂν οὗδένα Μάγον. ταύτην
τὴν ἡμέρην θεραπεύουσι Πέρσαι κοινῇ μάλιστα τῶν ἡμε-
ρέων, καὶ ἐν αύτῇ ὁρτὴν μεγάλην ἀνάγουσι, ἢ κέκληται
ὑπὸ Περσέων μαγοφόνια· ἐν τῇ Μάγον οὐδένα ἔξεστι
φανῆναι ἐς τὸ φῶς, ἀλλὰ κατ’ οἴκους ἑωυτοὺς οἱ Μάγοι
ἔχουσι τὴν ἡμέρην ταύτην.

80 Ἐπείτε δὲ κατέστη ὁ θόρυβος καὶ ἐκτὸς πέντε ἡμε-
ρέων ἐγένετο, ἐβουλεύοντο οἱ ἐπαναστάντες τοῖσι Μάγοισι
περὶ τῶν πρηγμάτων πάντων, καὶ ἐλέχθησαν λόγοι ἀπι-
στοι μὲν ἐνίοισι Ἑλλήνων, ἐλέχθησαν δ’ ὦν. Ὀτάνης μὲν
ἐκέλευε ἐς μέσον Πέρσῃσι καταθεῖναι τὰ πρήγματα, λέγων
τάδε. “ἐμοὶ δοκέει ἕνα μὲν ἥλιιέων μούναρχον μηκέτι γενέ-
σθαι· οὔτε γὰρ ἡδὺ οὔτε ἀγαθόν. εἴδετε μὲν γὰρ τὴν
Καμβύσεω ἱῖβριν ἐπ’ ὅσον ἐξῆλθε, μετεσχήκατε δὲ καὶ τῆς
τοῦ Μάγου ὕβριος. κῶς δ’ ἂν εἴη χρῆμα κατηρτισμένον

