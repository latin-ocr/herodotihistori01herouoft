42

260 ΗΡΟΔΟΤΟΥ Δ. 43. 44.

πρῶτον, μετὰ δὲ Καρχηδόνιοί εἶσι οἱ λέγοντες, ἐπεὶ Σα-
τάσπης γε ὃ Τεάσπιος ἀνὴρ ,Ἀχαιμενίδης οὗ περιέπλευσε
Λιβύην, ἐπ’ αὐτὸ τοῦτο πεμφθείς, ἀλλὰ δείσας τό τε
μῆκος τοῦ πλόου καὶ τὴν ἐρημίην ἀπῆλθε ὀπίσω, οὐδ’
ἐπετέλεσε τὸν ἐπέταξέ οἳ ἡ μήτηρ ἄεθλον. θυγατέρα γὰρ
Ζωπύρου τοῦ Μεγαβύζου παρθένον ἐβιήσατο· ἔπειτεν
μέλλοντος αὐτοῦ διὰ ταύτην την αἰτίην ἂνασκολοπιέεσθαι
ὑπὸ Ξέρξεω βασιλέος, ἡ μήτηρ τοῦ Σατάσπεος ἐοῦσα
’Δαρείου ἀδελφεὴ παραιτήσατο, φᾶσά οἱ αὕτη μέζω ζημίην
ἐπιθήσειν ἤπερ ἐκεῖνον· Λιβύην γάρ οἱ ἀνάγκην ἔσεσθαι
περιπλώειν, ἐς ὃ ἂν ἀπίκηται περιπλώων αὐτὴν ἐς τὸν
Ἀράβιον κόλπον. συγχωρήσαντος δὲ Ξέρξεω ἐπὶ τούτοισι,
ὃ Σατάσπης ἀπικόμενος ἐς Αἴγυπτον καὶ λαβὼν νέα τε
καὶ ναύτας παρὰ τούτων ἔπλωε ἐπὶ Ἡρακλέας στήλας·
διεκπλώσας δὲ καὶ κάμψας τὸ ἀκρωτήριον τῆς Λιβύης τῷ
οὕνομα Σολόεις ἐστί, ἔπλωε πρὸς μεσαλιιβρίην· περήσας
δὲ θάλασσαν πολλὴν ἐν πολλοῖσι μησί, ἐπείτε τοῦ πλεῦνος
αἰεὶ ἔδεε, ἀποστρέψας ὀπίσω ἆπέπλωε ἐς Αἴγυπτον. ἐκ
δὲ ταύτης ἀπικόμενος παρὰ βασιλέα Ξέρξην ἔλεγε φὰς
τὰ προσωτάτω ἀνθρώπους μικροὺς παραπλώειν ἐσθῆτι
φοινικηίῃ διαχρεομένους, οἳ ὅκως σφεῖς καταγοίατο τῇ
νηὶ φεύγεσκον πρὸς τὰ οὔρεα λείποντες τὰς πόλις· αὐτοὶ
δὲ ἀδικέειν οὐδὲν ἐσιόντες, πρόβατα δὲ μοῦνα ἐξ αὐτῶν
λαμβάνειν. τοῦ δὲ μὴ περιπλῶσαι Λιβύην παντελέως
αἴτιον τόδε ἔλεγε, τὸ πλοῖον τὸ πρόσω οἱ οὗ δυνατὸν ἔτι
εἶναι προβαίνειν ἀλλ’ ἐνίσχεσθαι. Ξέρξης δὲ οὔ οἱ συγ-
γινώσκων λέγειν ἀληθέα, οὐκ ἐπιτελέσαντά τε τὸν προ-
κείμενον ἄεθλον ἀνεσκολόπισε, τὴν ἀρχαίην δίκην ἐπιτι-
μέων. τούτου δὲ τοῦ Σατάσπεος εὐνοῦχος ἀπέδρη ἐς
Σάμον, ἐπείτε ἐπύθετο τάχιστα τὸν δεσπότην τετελευτη-
κότα, ἔχων χρήματα μεγάλα, τὰ Σάμιος ἀνὴρ κατέσχε,
τοῦ ἐπιστάμενος τὸ οὕνομα ἑκὼν ἐπιλήθομαι.

Τῆς δὲ Ἀσίης τὰ πολλὰ ὕπὸ Δαρείου ἐξευρέθη, ὃς βου-
λόμενος Ἰνδὸν ποταμόν, ὃς κροκοδείλους δεύτερος οὗτος
ποταμῶν πάντων παρέχεται, τοῦτον τὸν ποταμὸν εἰδέναι
τῇ ἐς θάλασσαν ἐκδιδοῖ, πέμπει πλοίοισι ἄλλους τε τοῖσι
ἐπίστευε τὴν ἀλήθειαν ἐρέειν, καὶ δὴ καὶ Σκύλακα ἄνδρα

