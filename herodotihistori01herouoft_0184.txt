78

79

80

81

128 HPOAOTOY Β. ἰτ-«81.

ἐκεῖνοι κυλλήστις οὖνομάζουσι. οἰ’νῳ δ) ἐκ κριθέων πε-
ποιημένῳ διαχρέονται· οὗ γάρ σφί εἶσι ἐν τῇ χώρῃ ἅμ-
πελοι. ἰχθύων δὲ τοὺς μὲν πρὸς ἥλιον αὐήναντες ὠμοὺς
σιτέονται, τοὺς δ’ ἐξ ἅλμης τεταριχευμένους. ὀρνίθιον
δὲ τούς τε ὄρτυγας καὶ τὰς νήσσας καὶ τὰ σμικρὰ τῶν
ὄρνιθίων ὠμὰ σιτέονται προταριχεύσαντες. τὰ δὲ ἄλλα
ὅσα ἢ ὀρνίθων ἢ ἰχθύων ἔστι σφι ἐχόμενα, χωρὶς ἢ ὁκό-
σοι σφι ἱροὶ ἀποδεδέχαται, τοὺς λοιποὺς ὀπτοὺς καὶ
ἑφθοὺς σιτέονται. ἓν δὲ τῇσι συνουσίῃσι τοῖσι εὐδαίμοσι
αὐτῶν, ἐπεὰν άπὸ δείπνου γένωνται, περιφέρει ἀνὴρ
νεκρὸν ἔν σορῷ ξύλινον πεποιημένον, μεμιμημένον ἒς τὰ
μάλιστα καὶ γραφῇ καὶ ἔργῳ, μέγαθος ὅσον τε πάντῃ
πηχυαῖον ἢ δίπηχυν, δεικνὺς δὲ ἑκάστῳ τῶν συμποτέων
λέγει ζ(ἐς τοῦτον ὁρέων πῖνέ τε καὶ τέρπεο· ἔσεαι γὰρ
άποθανιὺν τοιοῦτος.” ταῦτα μὲν παρὰ τὰ συμπόσια
ποιεῦσι, πατρίοισι δὲ χρεόμενοι νόμοισι ἄλλον ούδένα
έπικτέονται· τοῖσι ἄλλα τε ἐπάξιά ἐστι νόμιμα, καὶ δὴ
καὶ ἄεισμα ἓν ἔστι, Λίνος, ὅσπερ ἕν τε Φοινίκῃ ἆοίδιμός
ἔστι καὶ ἓν Κύπρῳ καὶ ἄλλῃ, κατὰ μέντοι ἔθνεα οὕνομα
ἔχει, συμφέρεται δὲρ ὡυτὸς εἶναι τὸν οἱ Ἕλληνες Λίνον
ούνομάζοντες ἀείδουσι, ὥστε πολλὰ μὲν καὶ ἄλλα ἀπο-
θωμάζειν με τῶν περὶ Αἴγυπτον ἐόντων, έν δὲ δι’] καὶ
τὸν Λίνον ὁκόθεν ἔλαβον. φαίνονται δὲ αιέί κοτε τοῦτον
ἀείδοντες. ἔστι, δὲ Αἰγυπτιστὶ ὃ Λίνος καλεόμενος Μα-
νέρως. ἔφασαν δέ μιν Αἰγύπτιοι τοῦ πρώτου βασιλεύ-
σαντος Αἰγύπτου παῖδα μουνογενέα γενέσθαι, ἀποθα-
νόντα δ’ αὐτὸν ἄνωρον θρήνοισι ὑπ’ Αἰγυπτίων τιμηθῆναι,
καὶ ἀοιδήν τε ταύτην πρωτην καὶ. μούνην σφίσι γενέσθαι.
συμφέρονται δὲ καὶ τόδε ἄλλο Αἰγύπτιοι Ἑλλήνων μού-
νοισι Λακεδαιμονίοισι· οἷ νεώτεροι αι’·τιῦν τοῖσι πρεσβυ-
τέροισι συντυγχάνοντες εἴκουσι τῆς ὁδοῦ καὶ ἔκτράπονται
καὶ ἐπιοῦσι ἐξ ἕδρης ὑπανιστέαται. τόδε μέντοι ἄλλο
Ἑλλήνων οὐδαμοῖσι συμφέρονται· ἀντὶ τοῦ προσαγορεύειν
ἀλλήλους ἓν τῇσι ὁδοῖσι προσκυνέουσι κατιέντες μέχρι τοῦ
γούνατος τὴν χεῖρα. ἐνδεδύκασι δὲ κιθῶνας λινέους περὶ
τὰ σκέλεα θυσανωτούς, τοὺς καλέουσι καλασίρις· ἐπὶ τοί·-
τοισι δὲ εἰρίνεα εἵματα λευκὰ ἐπαναβληδὸν φορέουσι.

