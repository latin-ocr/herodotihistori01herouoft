ΗΡΟΔΟΤΟΥ Β. 151—154. 163
ἀναμνησθέντες τοῦ χρησμοῦ κτεῖναι μὲν οὗκ ἐδικαίωσαν
Ψαμμήτιχον, (ὃς ἀνεύρισκον βασανίζοντες ἐξ οὐδεμιῆς προ-
νοίης αὐτὸν ποιήσαντα, ἐς δὲ τὰ ἕλεα ἔδοξέ σφι διῶξαι
ψιλώσαντας τὰ πλεῖστα τῆς δυνάμιος, ἐκ δὲ τῶν ἑλέων
ὃρμεόμενον μὴ ἐπιμίσγεσθαι τῇ ἄλλῃ Αἰγύπτῳ. τὸν δὲ
Ψαμμήτιχον τοῦτον πρότερον φεύγοντα τὸν Αἰθίοπα Σα-
βακων, ὅς οἱ τὸν πατέρα Νεκιὺν ἀπέκτεινε, τοῦτον φεύ-
γοντα τότε ἒς Συρίην, ὡς ἀπηλλάχθη ἐκ τῆς ὄψιος τοῦ
ὀνείρου ὃΑἰθίοψ, κατήγαγον Αἰγυπτίων οὗτοι οἳ ἐκ νομοῦ
τοῦ Σαΐτεω εἶσι. μετὰ δὲ βασιλεύοντα τὸ δεύτερον πρὸς
τῶν ἕνδεκα βασιλέων καταλαμβάνει μιν διὰ τὴν κυνέην
φεύγειν ἐς τὰ ἕλεα. ἐπιστάμενος ὦν (ὃς περιυβρισμένος
εἴη πρὸς αὐτῶν, ἐπενόεε τίσασθαι τοὺς διώξαντας. πέμ-
ψαντι δέ οἱ ἒς Βουτοῦν πόλιν ἒς τὸ χρηστήριον τῆς Λητοῦς,
ἔνθα δὴ Αἰγυπτίοισί ε’στι μαντήιον ἀψευδέστατον, ἦλθε
χρησμὸς (ὃς τίσις ἥξει ἀπὸ θαλάσσης χαλκέων ἀνδρῶν
ἐπιφανέντων. καὶ τῷ μὲν δὴ ἀπιστίη μεγάλη ὑπεκέχυτο
χαλκέους οἱ ἄνδρας ἥξειν ἐπικούρους· χρόνου δὲ οὗ πολλοῦ
διελθόντος ἀναγκαίη κατέλαβε Ἴωνάς τε καὶ Κᾶρας ἄνδρας
κατὰ ληίην ἐκπλώσαντας ἀπενειχθῆναι ἐς Αἴγυπτον, ἕκ-
βάντας δὲ ἒς γῆν καὶ ὁπλισθέντας χαλκῷ ἀγγέλλει τῶν τις
Αἰγυπτίων ἐς τὰ ἕλεα ἀπικόμενος τῷ Ψαμμητίχῳ, ὦς οὐκ
ἰδὼν πρότερον χαλκῷ ἄνδρας ὁπλισθέντας, ὥς χάλκεοι
ἄνδρες ἀπιγμένοι ἀπὸ θαλάσσης λεηλατέουσι τὸ πεδίον.
ὁ δὲ μαθων τὸ χρηστήριον ἐπιτελεόμενον φίλα τε τοῖσι
Ἴωσι καὶ Καρσὶ ποιέεται, καί σφεας μεγάλα ὑπισχνεό-
μενος πείθει μετ’ ἑωυτοῦ γενέσθαι. ὠς δὲ ἔπεισε, οὕτω
ἅμα τοῖσι [μετ’ ἑωυτοῦ] βουλομένοισι Αἰγυπτίοισι καὶ
τοῖσι ἐπικούροισι καταιρέει τοὺς βασιλέας. κρατήσας δὲ
Αἰγύπτου πάσης ὃ Ψαμμήτιχος ἐποίησε τῷ Ἡφαίστῳ
προπύλαια ἒν Μέμφι τὰ πρὸς νότον ἄνεμον τετραμμένα,
αὐλήν τε τῷ Ἄπι, ἓν τῇ τρέφεται ἐπεὰν φανῇ ὃ Δἷιίπις,
οἰκοδόμησε ε’ναντίον τιῦν προπυλαίων, πᾶσάν τε περί-
στυλον ἐοῦσαν καὶ τύπων πλέην· ἀντὶ δὲ κιόνων ὗπε-
στᾶσι κολοσσοὶ δυωδεκαπήχεες τῇ αὐλῇ. ὃ δὲ {laag κατὰ
τὴν Ἑλλήνων γλῶσσάν ἐστι Ἔπαφος. τοῖσι δὲ ”Ιωσι καὶ
τοῖσιΚαρσὶ τοῖσι συγκατεργασαμένοισι αὐτῷ ὁ Ψαμμήτιχος

11*

152

153

154

