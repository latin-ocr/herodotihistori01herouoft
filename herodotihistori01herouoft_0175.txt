HPOAOTOT B. 52—54. 119

ἔθυον δὲ πάντα πρότερον οἱ Πελασγοὶ θεοῖσι ἐπευχόμενοι,
(ὃς ἐγὼ ἓν Δωδώνῃ οἶδα ἀκούσας, ἐπωνυμίην δ) οὐδ’ οἶ]-
νομα ἐποιεῦντο οὐδενὶ αι’-τῶν· οὐγὰρ ἀκηκόεσάν κω. θεοὺς
δὲ προσουνόμασάν σφεας ἀπὸ τοῦ τοιούτου, ὅτι κόσμῳ
θέντες τὰ πάντα πρήγματα καὶ πάσας νομὰς εἶχον.
ἔπειτεν δὲ χρόνου πολλοῦ διεξελθόντος ἐπύθοντο ἐκ τῆς
Αἰγύπτου ἀπιγμένα τὰ οὗνόματα τῶν θεῶν τῶν ἄλλων,
Διονύσου δὲ ὕστερον πολλῷ ἐπύθοντο. καὶ μετὰ χρόνον
ἐχρηστηριάζοντο περὶ τῶν οὗνομάτων έν Δωδώνῃ· τὸ γὰρ
δὴ μαντήιον τοῦτο νενόμισται ἀρχαιότατον τών έν ‘'El-
λησι χρηστηρίων εἶναι, καὶ ἧν τὸν χρόνον τοῦτον μοῦνον.
ἐπεὶ ὦν ἐχρηστηριάζοντο ἓν τῇ Δωδώνῃ οἱ Πελασγοὶ εἰ
ἀνέλωνται τὰ οὐνόματα τὰ ἀπὸ τῶν βαρβάρων ἥκοντα,
ἀνεῖλε τὸ μαντήιον χρᾶσθαι. ἀπὸ μὲν δὴ τούτου τοῦ
χρόνου ἔθυον τοῖσι οὐνόμασι τιῦν θεῶν χρεόμενοι· παρὰ
δὲ Πελασγῶν Ἕλληνες ἐξεδέξαντο ὕστερον. ἔνθεν δὲ ἐγέ-
νετο ἕκαστος τῶν θεῶν, εἴ τε αἰεὶ ἦσαν πάντες, ὁκοῖοί
τέ τινες τὰ εἴδεα, οἰκ ἧπτιστέατο μέχρι οὗ πρώην τε καὶ
χθὲς ὡς εἰπεῖν λόγῳ. Ἡσίοδον γὰρ καὶ Ὅμηρον ἡλικίην
τετρακοσίοισι ἔτεσι δοκέω μευ πρεσβυτέρους γενέσθαι
καὶ οὗ πλέοσι· οὗτοι δέ· εἶσι οἱ ποιήσαντες θεογονίην
Ἕλλησι, καὶ τοῖσι θεοῖσι τας ἐπωνυμίας δόντες καὶ τιμάς
τε καὶ τέχνας διελόντες, καὶ εἴδεα αὐτῶν σημήναντες. οἱ
δὲ πρότερον ποιηταὶ λεγόμενοι τούτων τῶν ἀνδρῶν γενέ-
σθαι ὕστερον, ἔμοιγε δοκέειν, ἐγένοντο. τούτων τὰ μὲν
πρώτα αἱ Δωδωνίδες ἵρειαι λέγουσι, τὰ δὲ ὕστερα τὰ ἔς
Ἡσίοδόν τε καὶ Ὅμηρον ἔχοντα ἐγὼ λέγω.

Χρηστηρίων δὲ πέρι τοῦ τε ε’νἝλλησι καὶ τοῦ -ἒν
Λιβύῃ τόνδε Αἰγύπτιοι λόγον λέγουσι. ἔφασαν οἷ ἱρέες
τοῦ Θηβαιέος Διὸς δύο γυναῖκας ἱρείας ἐκ Θηβέων {ga-
χθῆναι ὑπὸ Φοινίκιον, καὶ τὴν μὲν αὐτέων πυθέσθαι ἐς
Λιβύην πρηθεῖσαν τὴν δὲ ές τοὺς Ἓλληνας· ταύτας δὲ
τὰς γυναῖκας εἶναι τὰς ἱδρυσαμένας τὰ μαντήια πρώτας
ἐν τοῖσι εἰρημένοισι ἔθνεσι. εἰρομένου δέ μευ ὁκόθεν
οὕτω ἀτρεκέως ἐπιστάμενοι λέγουσι, ἔφασαν πρὸς ταῦτα
ζήτησιν μεγάλην ἀπὸ σφέων γενέσθαι τιῦν γυναικών
τούτων, καὶ ἀνευρεῖν μέν σφεας οἱ· δυνατοὶ γενέσθαι,

52

53

54

