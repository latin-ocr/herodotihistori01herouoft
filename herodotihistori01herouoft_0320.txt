52

53

264 ΗΡΟΔΟΤΟΥ Δ. 52. 53.

κατοικέαται Ἕλληνες, οἳ Τυρῖται καλέονται. τρίτος δὲ

(Υπανις ποταμὸς ὁρμᾶται μὲν ἐκ τῆς Σκυθικῆς, ῥέει δὲ

ἐκ λίμνης μεγάλης τὴν πέριξ νέμονται ἵπποι ἄγριοι λευ-
κοί’ καλέεται δ’ ἡ λίμνη αὕτη ὀρθῶς μήτηρ Ὑπάνιος. ἐκ
ταύτης ῶν ἀνατέλλων ὃ Ὕπανις ποταμὸς ῥέει ἐπὶ μὲν
πέντε ἡμερέων πλόον βραχὺς καὶ γλυκὺς ἔτι, ἀπὸ δὲ τού-
του πρὸς θαλάσσης τεσσέρων ἡμερέων πλόον πικρὸς
αἰνῶς· ἐκδιδοῖ γὰρ ἒς αὐτὸν κρήνη πικρή, οὕτω δή τι
ἐοῦσα πικρή, ἢ μεγάθεϊ σμικρὴ ἐοῦσα κιρνᾷ τὸν Ὕπανιν
ἐόντα ποταμὸν ἓν ὀλίγοισι μέγαν. ἔστι δὲ ἡ κρήνη αῦτη
ἓν οὔροισι χώρης τῆς τε ἀροτήρων Σκυθέων καὶ Ἀλα-
ζώνιον· οὕνομα δὲ τῇ κρήνῃ καὶ ὅθεν ῥέει τῷ χώρῳ, σκυ-
θιστὶ μὲν Ἐξαμπαῖος, κατὰ δὲ τὴν Ἑλλήνιον γλῶσσαν Ἱραὶ
ὁδοί. συνάγουσι δὲ τὰ τέρματα ὅ τε Τύρης καὶ ὅτ’Υπανις
κατ’Σ-Ιλάζωνας· τὸ δὲ ἀπὸ τούτου ἀποστρέψας ἑκάτερος
ῥέει εὗρύνων τὸ μέσον.

Τέταρτος δὲ Βορυσθένης ποταμός, ὃς ἐστι μέγιστός
τε μετ’ Ἴστρον τούτων καὶ πολυαρκέστατος κατὰ γνώμας
τὰς ἡμετέρας οῧτι μοῦνον τῶν Σκυθικῶν ποταμῶν, ἀλλὰ
καὶ τῶν ἄλλων ἁπάντων, πλὴν Νείλου τοῦ Αἰγυπτίου·
τούτῳ γὰρ οὐκ οἶά τέ ἐστι συμβαλεῖν ἄλλον ποταμόν·
τῶν δὲ λοιπῶν Βορυσθένης ἐστὶ πολυαρκέστατος, ὃς νομάς
τε καλλίστας καὶ εὐκομιδεστάτας κτήνεσι παρέχεται ἰχθῦς
τε ἀρίστους διακριδὸν καὶ πλείστους, πίνεσθαί τε ἥδιστός
ἐστι, ῥέει τε καθαρὸς παρὰ θολεροῖσι, σπόρος τε παρ’
αὐτὸν ἄριστος γίνεται, ποίη τε, τῇ οὗ σπείρεται ἡχώρη,
βαθυτάτη. ἅλες τε ἐπὶ τῷ στόματι αὐτοῦ αὐτόματοι
πηγνύαται ἄπλετοι· κήτεά τε μεγάλα ἀνάκανθα, τὰ ἄντα-
καίους καλέουσι, παρέχεται ἒς ταρίχευσιν, ἄλλα τε πολλὰ
θωμάσαι ἄξια. μέχρι μέν νυν Γέρρου χώρου, ἔς τὸν τεσ-
σεράκοντα ἡμερέων πλόος ἐστί, γινώσκεται ῥέων ἀπὸ ’
βορέω ἀνέμου· τὸ δὲ κατύπερθε δι’ ῶν ῥέει ἀνθρώπων
οὐδεὶς ἔχει φράσαι· φαίνεται δὲ ῥέων δι’ ἐρήμου ἐς τῶν
γεωργῶν Σκυθέων τὴν χώρην· οὗτοι γὰρ οἱ Σκύθαι παρ’
αὐτὸν ἐπὶ δέκα ἡμερέων πλόον νέμονται. μούνου δὲ τού-
του τοῦ ποταμοῦ καὶ Νείλου οῦκ ἔχω φράσαι τὰς πηγάς,
δοκέω δέ, οὐδὲ οὐδεὶς Ἑλλήνων. ἀγχοῦ τε δὴ θαλάσσης

