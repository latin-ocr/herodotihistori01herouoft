132 HPOAOTOT B. 91. 92.

τὸ ἐπεὰν φανῇ, εὗθηνέειν ἅπασαν Αἴγυπτον. ταῦτα μὲν
λέγουσι, ποιεῦσι δὲ τάδε Ἑλληνικὰ τῷ Περσέϊ· ἆγιῦνα
γυμνικὸν τιθεῖσι διὰ πάσης ἀγωνίης ἔχοντα, παρέχοντες
ἄεθλα κτήνεα καὶ χλαίνας καὶ δέρματα. εἰρομένου δέ
μευ ὅ τι σφι μούνοισι ἔωθε ὁ Περσεὺς ἐπιφαίνεσθαι καὶ
δ’ τι κεχωρίδαται Αἰγυπτίων τῶν ἄλλων ἀγῶνα γιχιινικὸν
τιθέντες, ἔφασαν τὸν Περσέα ἐκ τῆς ἑωυτῶν πόλιος γε-
γονέναι· τὸν γὰρ Δαναὸν καὶ τὸν Λυγκέα ἐόντας Χεμλιιίτας
ἐκπλεῦσαι ἐς τὴν Ἑλλάδα, ἀπὸ δὲ τούτων γενεηλογέοντες
κατέβαινον ές τὸν Περσέα. ἀπικόμενον δὲ αὗτὸν ές Αἴγυ-
πτον κατ’ αἰτίην τὴν καὶ Ἕλληνες λέγουσι, οἴσοντα ἔκ
Λιβύης τὴν Γοργοῦς κεφαλήν, ἔφασαν ἐλθεῖν καὶ παρὰ
σφέας καὶ ἀναγνῶναι τοὺς συγγενέἐις πάντας· ἐκμεμα-
θηκότα δέ μιν ἀπικέσθαι ἐς Αἴγυπτον τὸ τῆς Χέμμιος
οὕνομα, πεπυσμένον παρὰ τῆς μητρός· ἀγῶνα δέ οἱ
γυμνικὸν αὐτοῦ κελεύσαντος ἐπιτελέειν.

Ταῦτα μὲν πάντα οἱ κατύπερθε τῶν ἑλέων οἰκέοντες
Αἰγύπτιοι νομίζουσι’ οἱ δὲ δὴ έν τοῖσι ἕλεσι κατοικη-
μένοι τοῖσι μὲν αὐτοῖσι νόμοισι χρέονται τοῖσι καὶ οἱ
ἄλλοι Αἰγύπτιοι, καὶ τᾶλλα καὶ γυναικὶ μιῇ ἕκαστος
αὐτῶν συνοικέει κατάπερ Ἕλληνες, ἀτὰρ πρὸς εὖτέλειαν
τῶν σιτίων τάδε σφι ἄλλα ἐξεύρηται. ἐπεὰν πλήρης γέ-
νηται ὃ ποταμὸς καὶ τὰ πεδία πελαγίσῃ, φύεται ἓν τῷ
ῧδατι κρίνεα πολλά, τὰ Αἰγύπτιοι καλέουσι λωτόν. ταῦτ’
ἐπεὰν δρέψωσι, αὐαίνουσι πρὸς ἥλιον καὶ ἔπειτεν τὸ ἐκ
μέσου τοῦ λωτοῦ τῇ μήκωνι ἐὸν ἐμφερὲς πτίσαντες ποι-
εῦνται ἐξ αὐτοῦ ἄρτους ὀπτοὺς πυρί. ἔστι δὲ καὶ ἡ ῥίζα
τοῦ λωτοῦ τούτου ἐδωδίμη καὶ ἐγγλύσσει ἐπιεικέως, ἔον
στρογγύλον, μέγαθος κατὰ μῆλον. ἔστι δὲ καὶ ἄλλα κρί-
νεα ῥόδοισι έμφερέα, ἓν τῷ ποταμῷ γινόμενα καὶ ταῦτα,
ἐκ τῶν ὁ καρπὸς έν ἄλλῃ κάλυκι παραφυομένῃ ἐκ τῆς
ῥίζης γίνεται, κηρίῳ σφηκιῦν ἰδέην ὁμοιότατον· ἓν τούτῳ
τρωκτὰ ὅσον τε πυρὴν ἐλαίης ἐγγίνεται συχνά, τρώγεται
δὲ καὶ ἁπαλὰ ταῦτα καὶ αὖα. τὴν δὲ βύβλον τὴν ἕπε’τεον
γινομένην ἐπεὰν ἀνασπάσωσι ἐκ τιῦν ἑλέων, τὰ μὲν ἄνω
αὐτῆς ἀποτάμνοντες ἒς ἄλλο τι τράπουσι, τὸ δὲ κάτω
λελειμμένον ὅσον τε ἐπὶ πῆχυν τρώγουσι καὶ πωλέουσι.

