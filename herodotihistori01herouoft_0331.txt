'HPOAOTOY A.. 80—83. μ 275
δὲ παρακτωμένοισι ξεινικοὺς νόμους τοιαῦτα ἐπιτίμια
διδοῦσι.

Πλῆθος δὲ τὸ Σκυθέων οὐκ οἶός τε ἐγενόμην ἇτρε-
κέως πυθέσθαι, ἀλλὰ διαφόρους λόγους περὶ τοῦ ἀριθμοῦ
ἤκουον· καὶ γὰρ κάρτα πολλοὺς εἷναί σφεας καὶ ὀλίγους
ιῦς Σκύθας εἶναι. τοσόνδε μέντοι ἀπέφαινόν μοι ἐς ὄψιν.
ἔστι μεταξὺ Βορυσθένεός τε ποταμοῦ καὶ Ὑπάνιος χῶρος,
οὕνομα δέ οἵ ἐστι Ἐξαμπαῖος· τοῦ καὶ ὀλίγον τι πρό-
τερον τούτων μνήμην εἶχον, φάμενος ἓν αὐτῷ κρήνην
ὕδατος πικροῦ εἶναι, ἀπ’ἧς τὸ ὕδωρ ἀπορρέον τὸνἻῑτανιν
ἄποτον ποιέειν. έν τούτῳ τῷ χώρῳ κέεται χαλκήιον, με-
γάθεϊ καὶ ἑξαπλήσιον τοῦ ἐπὶ στόματι τοῦ Πόντου κρη-
τῆρος, τὸν Παυσανίης ὁ Κλεομβρότου ἀνέθηκε. ὃς δὲ μη
εἶδέ κω τοῦτον, ὦδε δηλώσω· ἑξακοσίους ἀμφορέας εὔπε-
τέως χωρέει τὸ ἐν Σκύθῃσι χαλκήιον, πάχος δὲ τὸ Σκυ-
θικόν τοῦτο χαλκήιόν ἔστι δακτύλων ἕξ. τοῦτο ὦν ἔλεγον
οἱ ἐπιχώριοι ἀπ’ ἀρδίων γενέσθαι. βουλόμενον γὰρ τὸν
σφέτερον βασιλέα, τῷ οὕνομα εἶναι Άριαντάν, τοῦτον
εἰδέναι τὸ πλῆθος τὸ Σκυθέων κελεύειν μιν πάντας Σκύ-
θας ἄρδιν ἕκαστον μίαν ἀπὸ τοῦ ὀϊστοῦ κομίσαι· ὃς δ’
ἂν μὴ κομίσῃ, θάνατον ἢπείλεε. κομισθῆναί τε δὴ χρῆμα
πολλὸν ἀρδίων καί οἱ δόξαι ἐξ αὐτέων μνημόσυνον ποιη-
σαντι λιπέσθαι” ἐκ τούτων δή μιν τὸ χαλκήιον ποιῆσαι
τοῦτο καὶ ἀναθεῖναι ἐς τὸν Ἐξαμπαῖον τοῦτον. ταῦτα δὴ
περὶ τοῦ πλήθεος τοῦ Σκυθέων ἤκουον. θωμάσια δὲ ἡ
χώρη αὕτη οὐκ ἔχει, χωρὶς ἢ ὅτι ποταμούς τε πολλῷ
μεγίστους καὶ ἀριθμὸν πλείστους. τὸ δὲ ἀποθωμάσαι
ἄξιον καὶ πάρεξ τῶν ποταμῶν καὶ τοῦ μεγάθεος τοῦ
πεδίου παρέχεται, εἰρήσεται· ἰ’χνος Ἡρακλέος φαίνουσι
ἓν πέτρῃ ἐνεόν, τὸ οἶκε μὲν βήματι ἀνδρός, ἔστι δὲτὸ
μέγαθος δίπηχυ, παρὰ τὸν Τύρην ποταμόν. τοῦ μέν νυν
τοιοῦτό ἐστι, ἀναβήσομαι δὲ ἐς τὸν κατ) ἀρχὰς ἤια λέξων
λόγον.

Παρασκευαζομένου Δαρείου ἐπὶ τοὺς Σκύθας, καὶ ἑπι-
πέμποντος ἀγγέλους ἐπιτάξοντας τοῖσι μὲν πεζὸν στρα-
τόν, τοῖσι δὲ νέας παρέχειν, τοῖσι δὲ ζευγνύναι τὸν Θρηί-
κιον Βόσπορον, Ἀρτάβανος ὄῪστάσπεος, ἀδελφεὸς έιὸν

18‘

81

83

