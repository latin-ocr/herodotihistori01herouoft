ΗΡΟΔΟΤΟΥ Β. 120. 121«. 145
δύο ἢ τρεῖς ἢ καὶ ἔτι πλέους τῶν παίδων μάχης γινο-
μένης ἀπέθνησκον, εἰ χρή τι τοῖσι ἐποποιοῖσι χρεόμενον
λέγειν, τούτων δὲ τοιούτων συμβαινόντων ἐγὼ μὲν ἔλπο-
μαι, εἰ καὶ αὐτὸς Πρίαμος συνοίκεε Ἑλένῃ, ἀποδοῦναι ἂν
αὐτὴν τοῖσι Ἀχαιοῖσι, μέλλοντά γε δὴ τῶν παρεόντων κα-
κῶν ἀπαλλαγήσεσθαι. οὗ μὲν οὐδὲ ἡβασιληίη ἐς 2125-
ξανδρον περιήϊε, ὥστε γέροντος Πριάμου ἐόντος ἐπ’ ἐκείνῳ
τὰ πρήγματα εἶναι, ἀλλ’(Έκτωρ καὶ πρεσβύτερος καὶ ἀνὴρ
ἐκείνου μᾶλλον ἐῶν ἔμελλε αὐτὴν Πριάμου ἀποθανόντος
παραλάμψεσθαι, τὸν οὖ προσῆκε ἀδικέοντι τῷ ἀδελφεῷ
ἐπιτράπειν, καὶ ταῦτα μεγάλων κακῶν δι’ αὐτὸν συμβαι-
νόντων ἰδίῃ τε αὐτῷ καὶ τοῖσι ἄλλοισι πᾶσι Τρωσί. ἀλλ’
οὗ γὰρ εἶχον Ἑλένην ἀποδοῦναι, οὐδὲ λέγουσι αὐτοῖσι τὴν
ἀληθειαν ἐπίστευον οἱ (Έλληνες, ῶς μὲν ἐγώ γνώμην ἀπο-
φαίνομαι, τοῦ δαιμονίου παρασκευάζοντος ὅκως πανω-
λεθρίῃ ἀπολόμενοι καταφανὲς τοῦτο τοῖσι ἀνθρώποισι
ποιήσωσι, ῶς τῶν μεγάλων ἀδικημάτων μεγάλαι εἶσὶ καὶ
αἱ τιμωρίαι παρὰ τῶν θεῶν. καὶ ταῦτα μὲν τῇ ἐμοὶ
δοκέει εἴρηται.

Πρωτέος δὲ ἐκδέξασθαι τὴν βασιληίην Ῥαμψίνιτον
ἔλεγον, ὃς μνημόσυνα ἐλίπετο τὰ προπύλαια τὰ πρὸς
ἕσπέρην τετραμμένα τοῦ Ἡφαιστείου, ἀντίους δὲ τῶν
προπυλαίων ἔστησε ἀνδριάντας δύο, ἐόντας τὸ μέγαθος
πέντε καὶ εἴκοσι πήχεων, τῶν Αἰγύπτιοι τὸν μὲν πρὸς
βορέω ἑστεῶτα καλέουσι θέρος, τὸν δὲ πρὸς νότον χει-
μῶνα· καὶ τὸν μὲν καλέουσι θέρος, τοῦτον μὲν προσκυνέ-
ουσί τε καὶ εὖ ποιεῦσι, τὸν δὲ χειμῶνα καλεόμενον τὰ
ἔμπαλιν τούτων ἓ’ρδοι’σι,λ”[ῗτλοῦτον δὲ τούτῳ τῷ βασιλέϊ
γενέσθαι ἀργύρου μέγαν, τὸν οὗδένα τῶν ὕστερον ἐπι-
τραφέντων βασιλέων δύνασθαι ὑπερβαλέσθαι οὔδ’ ἐγγὺς
ἐλθεῖν. βουλόμενον δὲ αὐτὸν ἐν ἀσφαλείῃ τὰ χρήματα
θησαυρίζειν οἰκοδομέεσθαι οἴκημα λίθινον, τοῦ τῶν τοί-
χων ἕνα ἐς τὸ ἔξω μέρος τῆς οἰκίης ἔχειν. τὸν δὲ ἐργαζό-
μενον ἐπιβουλεύοντα τάδε μηχανᾶσθαι, τῶν λίθων παρα-
σκευάσασθαι ἕνα ἐξαιρετὸν εἶναι ἐκ τοῦ τοίχου ῥηιδίως
καὶ ὑπὸ δύο ἀνδρῶν καὶ ὑπ’ ἑνός. ῶς δὲ ἐπετελέσθη τὸ

· οἴκημα, τὸν μὲν βασιλέα θησαυρίσαι τὰ χρήματα ἐν αι’-τῷ,
Herodoti vol. I. 10

121

