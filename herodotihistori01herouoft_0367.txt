HPOAOTOT Δ. 183. 184. 311

φοιτέουσι. ἀπὸ δὲ· Αὐγίλων διὰ δέκα ἡμερέων ἄλλων ὁδοῦ 183
ἕτερος ἁλὸς κολωνὸς καὶ ὕδωρ καὶ φοίνικες καρποφόροι
πολλοί, κατάπερ καὶ ἒν τοῖσι ἑτέροισι· καὶ ἄνθρωποι
οἰκέουσι ἐν αὗτῴ τοῖσι οὕνομα Γαράμαντές ἐστι, ἔθνος
μέγα ἷσχυριῦς, οἳ ἐπὶ τὸν ἅλα γῆν ἐπιφορέοντες οὕτω
σπείρουσι. συντομώτατον δ’ ἐστὶ ἐς τοὺς Λωτοφάγους,
ἐκ τῶν τριήκοντα ἦμερέων ές αὐτοὺς ὁδός ἐστι. ἐν τοῖσι
καὶ οἱ ὀπισθονόμοι βόες γίνονται. ὀπισθονόμοι δὲ διὰ
τόδε εἶσί· τὰ κέρεα ἔχουσι κεκυφότα ἒς τὸ ἔμπροσθε.
διὰ τοῦτο ὀπίσω ἀναχωρέοντες νέμονται· ἐς γὰρ τὸ ἔμ-
προσθε οὐκ οἶοί τέ εἰσι προεμβαλλόντων ἐς τὴν γῆν τῶν
κερέων. ἄλλο δὲ οὗδὲν διαφέρουσι τῶν ἄλλων βοιῦν ὅτι
μὴ τοῦτο, καὶ τὸ δέρμα ἐς παχύτητά τε καὶ τρῖψιν. οἱ
Γαράμαντες δὲ οὗτοι τοὺς τρωγλοδύτας Αἰθίοπας θηρεύ-
ουσι τοῖσι τεθρίπποισι· οἱ γὰρ τρωγλοδύται Αἰθίοπες
πόδας τάχιστοι ἀνθρώπων πάντων εἰσὶ τιῦν ἡμεῖς πέρι
λόγους ἀποφερομένους ἀκούομεν. σιτέονται δὲ οἱ τρω-
γλοδύται ὄφις καὶ σαύρας καὶ τὰ τοιαῦτα τιῦν ἑρπετῶν·
γλῶσσαν δὲ οὐδεμιῇ ἄλλῃ παρομοίην νενομίκασι, ἀλλὰ
τετρίγασι κατάπερ αἱ νυκτερίδες.

Ἀπὸ δὲ Γαραμάντων δι’ ἄλλων δέκα ἡμερέων ὁδοῦ 154
ἄλλος ἁλός τε κολωνὸς καὶ ὕδωρ, καὶ ἄνθρωποι περὶ
αὐτὸν οἰκέουσι τοῖσι οὔνομά ἐστι Ἀτάραντες, οἳ ἀνώνυμοί
εἰσι μοῦνοι ἀνθρώπιον τῶν ἡμεῖς ἰ’δμεν· ἁλέσι μὲν γάρ
σφί ἐστι Ἀτάραντες οὕνομα, ἑνὶ δὲ ἑκάστῳ αὐτῶν οὕνομα
οὐδὲν κέεται. οὗτοι τῷ ἡλίῳ ὑπερβάλλοντι καταρέονται
καὶ πρὸς τούτοισι πάντα τὰ αἰσχρὰ λοιδορέονται, ὅτι
σφέας καίων ἐπιτρίβει, αὐτούς τε τοὺς ἀνθρώπους καὶ
τὴν χώρην αὐτῶν. μετὰ δὲ δι’ ἄλλων δέκα ἡμερέων ὁδοῦ
ἄλλος κολωνὸς ἁλὸς καὶ ὕδωρ, καὶ ἅνθρωποι περὶ αὐτὸν
οἰκέουσι. ἔχεται δὲ τοῦ ἁλὸς τούτου οὖρος τῷ οὔνομά
{ammaus- ἔστι δὲ στεινὸν καὶ κυκλοτερὲς πάντῃ, ὑψηλὸν
δὲ οὕτω δή τι λέγεται ὠς τὰς κορυφὰς αἰτοῦ οὐκ οἷά τε
εἶναι ἰδέσθαι· οὐδέκοτε γὰρ αὐτὰς ἀπολείπειν νέφεα
οὕτε θέρεος οὕτε χειμῶνος. τοῦτον κίονα τοῦ οὐρανοῦ
λέγουσι οἱ ἐπιχώριοι εἶναι. ἐπὶ τούτου τοῦ οὔρεος οἱ ἄν·
θρωποι οὗτοι ἐπώνυμοι ἐγένοντο · καλέονται γὰρ Ἄτλαντες.

