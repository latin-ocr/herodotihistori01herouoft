158

159

160

244 ΗΡΟΔΟΤΟΥ Γ. 157-160.

λώνιοι πάντες Ζώπυρον εἶχον έν στόμασι αἰνέοντες. ὃ δὲ
αὖτις διαλιπών τὰς συγκειμένας ἡμέρας ἐξήγαγε ἐς τὸ
προειρημένον καὶ κυκλωσάμενος κατεφόνευσε τοὺς τετρα-
κισχιλίους. ὦς δὲ καὶ τοῦτο κατέργαστο, πάντα δὴ ἦν
ἐν τοῖσι Βαβυλωνίοισι Ζώπυρος, καὶ στρατάρχης τε οὗτός
σφι καὶ τειχοφύλαξ ἀπεδέδεκτο. προσβολὴν δὲ Δαρείου
κατὰ τὰ συγκείμενα ποιευμένου πέριξ τὸ τεῖχος, ἐνθαῦτα
δη πάντα τὸν δόλον ὃ Ζώπυρος ἐξέφαινε. οἱ μὲν γὰρ
Βαβυλώνιοι ἀναβάντες ἐπὶ τὸ τεῖχος ἠμύνοντο τὴν Δαρείου
στρατιὴν προσβάλλουσαν, 0‘ δὲ Ζώπυρος τάς τε Κισσίας
καὶ Βηλίδας καλεομένας πύλας ἀναπετάσας ἐσῆκε τοὺς
Πέρσας ἐς τὸ τεῖχος. τιῦν δὲ Βαβυλωνίων οἳ μὲν εἶδον
τὸ ποιηθέν, οὗτοι ἔφευγον ές τοῦ Διὸς τοῦ Βήλου τὸ
ἱρόν· οἳ δὲ ούκ εἶδον, ἔμενον ἕν τῇ ἑωυτοῦ τάξι ἕκαστος,
ἐς ὃ δὴ καὶ οὗτοι ἔμαθον προδεδομένοι.

Βαβυλών μέν νυν οὕτω τὸ δεύτερον αἱρέθη· Δαρεῖος
δὲ ἐπείτε ἐκράτησε τῶν Βαβυλωνίων, τοῦτο μέν σφεων τὸ
τεῖχος περιεῖλε καὶ τὰς πύλας πάσας ἀπέσπασε (τὸ γὰρ
πρότερον ἑλών Κῦρος τὴν Βαβυλῶνα ἐποίησε τούτων οὐδέ-
τερον), τοῦτο δὲ ὁ Δαρεῖος τιῦν ἀνδρῶν τοὺς κορυφαίους
μάλιστα ἐς τρισχιλίους ἀνεσκολόπισε, τοῖσε δὲ λοιποῖσι
Βαβυλωνίοισι ἀπέδωκε τὴν πόλιν οἰκέειν. ὥς δ’ ἕξουσι
γυναῖκας οἱ Βαβυλώνιοι, ἵνα σφι γενεὴ ὗπογίνηται, τάδε
Δαρεῖος προϊδὼν ἐποίησε· τὰς γὰρ ἑωυτῶν, (ὗς καὶ κατ’
ἀρχὰς δεδήλωται, ἀπέπνιξαν οἱ Βαβυλώνιοι τοῦ σίτου
προορέοντες· ἐπέταξε τοῖσι περιοίκοισι ἔθνεσι γυναῖκας
ἐς Βαβυλῶνα κατιστάναι, ὃσασδη ἑκάστοισι ἐπιτάσσων,
ὥστε πέντε μυριάδων τὸ κεφαλαίωμα τιῦν γυναικών συν-
ἦλθε. ἐκ τούτων δὲ τιῦν γυναικών οἱ νῦν Βαβυλώνιοι
γεγόνασι.

Ζωπύρου δὲ οὐδεὶς ἀγαθοεργίην Περσέων ὑπερεβάλετο
παρὰ Δαρείῳ κριτῇ, οὔτε τῶν ὕστερον γενομένων οὔτε
τῶν πρότερον, ὅτι μὴ Κῦρος μοῦνος· τούτῳ γὰρ οὐδεὶς
Περσέων ἠξίωσέ κω ἑωυτὸν συμβαλεῖν. πολλάκις δὲ
Δαρεῖον λέγεται γνώμην τήνδε ἀποδέξασθαι, ὥς βούλοιτο
ἂν Ζώπυρον εἶναι ἀπαθέα τῆς ἀεικείης μᾶλλον ἢ Βαβυ-
λιῦνάς οἱ ε’ίκοσι πρὸς τῇ ἐούσῃ προσγενέσθαι. ἐτίμησε

