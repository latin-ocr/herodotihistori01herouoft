59

60

61

202 ΗΡΟΔΟΤΟΥ Γ. 58-61.

δέκα τάλαντά σφι χρῆσαι· οὗ φασκόντων δὲ χρήσειν τῶν
Σιφνίων αὐτοῖσι, οἱ Σάμιοι τοὺς χώρους αὐτῶν ἐπόρθεον.
πυθόμενοι δ’ ἰθὺς ἧκον οἱ Σίφνιοι βωθέοντες, καὶ συμα
βαλόντες αὐτοῖσι ἑσσώθησαν, καὶ αὐτῶν πολλοὶ ἀπεκληί-
σθησαν τοῦ ἄστεος ὑπὸ τῶν Σαμίων καὶ αὐτοὺς μετὰ
ταῦτα ἑκατὸν τάλαντα ἔπρηξαν. παρὰ δὲ Ἑρμιονέων νῆσον
ἀντὶ χρημάτων παρέλαβον, Ὑδρέην τὴν ἐπὶ Πελοποννήσῳ,
καὶ αὐτὴν Τροιζηνίοισι παρακατέθεντο· oei-zoi δὲ Κυδω-
νίην τήν ἓν Κρήτῃ ἔκτισαν, οὐκ ἐπὶτοῦτο πλώοντες, ἀλλὰ
Ζακυνθίους ἓξελέοντες ἐκ τῆς νήσου. ε’,ιιειναν δ’ ἐν ταύτῃ
καὶ εὐδαιμόνησαν ἐπ’ ἔτεα πέντε, ὥστε τὰ ἱρὰ τὰ ἐν Κυ-
δωνίῃ ἐόντα νῦν οὗτοί εἰσι οἱ ποιήσαντες καὶ τὸν τῆς
Δικτύνης νηόν. ἕκτῳ δὲ ἔτεϊ Αἰγινῆται αότοὺς ναυμαχίῃ
νικήσαντες ἠνδραποδίσαντο μετὰ Κρητῶν, καὶ τῶν νεῶν
καπρίους ἐχουσέων τὰς πρώρας ἠκρωτηρίασαν καὶ ἀνέ-
θεσαν ἐς τὸ ἱρὸν τῆς Ἀθηναίης ἐν Αἰγίνῃ. ταῦτα δὲ
ἐποίησαν ἔγκοτον ἔχοντες Σαμίοισι Αἰγινῆται· πρότεροι
γὰρ Σάμιοι ἐπ’ἷίμφικράτεος βασιλεύοντος ἐν Σάμῳ στρα-
τευσάμενοι ἐπ’ Αἴγιναν μεγάλα κακὰ ἐποίησαν Αἰγινήτας
καὶ ἔπαθον ὑπ’ἕκείνων. ἡ μὲν αἰτίη αὕτη, ἐμήκυνα δὲ
περὶ Σαμίων μᾶλλον, ὅτι σφι τρία ἐστὶ μέγιστα ἁπάντων
Ἑλλήνων ἐξεργασμένα, οῧρεός τε ὑψηλοῦ ἒς πεντήκοντα
καὶ ἑκατὸν ὀργυιάς, τούτου ὄρυγμα κάτωθεν ἀρξάμενον,
ἀμφίστομον. τὸ μὲν μῆκος τοῦ ὀρύγματος ἑπτὰ στάδιοί
εἶσι, τὸ δὲ ὕψος καὶ εὖρος ὀκτώ ἑκάτερον πόδες. διὰ
παντὸς δὲ αὗτοῦ ἄλλο ὄρυγμα εἰκοσίπηχυ βάθος ὀρώ-
ρυκται, τρίπουν δὲ τὸ εὖρος, δι’ οὗ τὸ ὕδωρ ὀχετευόμενον
διὰ σωλήνων παραγινεται ἐς τὴν πόλιν ἀγόμενον ἀπὸ
μεγάλης πηγῆς. ἀρχιτέκτων δὲ τοῦ ὀρύγματος τούτου ἐγέ-
νετο Μεγαρεὺς Εὐπαλῖνος Ναυστρόφου. τοῦτο μὲν δὴ ἓν
τῶν τριῶν ἔστί, δεύτερον δὲ περὶ λιμένα χῶμα ἐν θα-
λάσσῃ, βάθος καὶ εἴκοσι ὀργυιέων· μῆκος δὲ τοῦ χώμα-
τος μέζον δύο σταδίων. τρίτον δέ σφι ἐξέργασται νηὸς
μέγιστος πάντων νηῶν τῶν ἡμεῖς >ι’δμεν· τοῦ ἀρχιτέκτων
πρῶτος ἐγένετο Ῥοῖκος Φίλεω ἐπιχώριος. τούτων εἵνεκεν
μᾶλλόν τι περὶ Σαμίων ἐμήκυνα.

Καμβύσῃ δὲ τῷ Κύρου χρονίζοντι περὶ Αἴγυπτον καὶ

