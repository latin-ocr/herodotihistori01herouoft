ΗΡΟΔΟΤΟΥ A. 51-55. 21
δὴ καὶ γυναικὸς εἴδωλον χρύσεον τρίπηχυ, τὸ Δελφοὶ τῆς
ἀρτοκόπου τῆς Κροίσου εἰκόνα λέγουσι εἶναι. πρὸς δὲ
καὶ τῆς ἑωυτοῦ γυναικὸς τὰ ἀπὸ τῆς δειρῆς ἀνέθηκε ὁ
Κροῖσος καὶ τὰς ζώνας. ταῦτα μὲν ἐς Δελφοὺς ἀπεἠ ⁵2
πεμψε, τῷ δὲ Ἀμφιάρεῳ, πυθόμενος αὐτοῦ τήν τε ἀρε-
την καὶ τὴν πάθην, ἀνέθηκε σάκος τε χρύσεον πᾶν
ὁμοίως καὶ αἰχμὴν στερεὴν πᾶσαν χρυσέην, τὸ ξυστὸν
τῇσι λόγχῃσι ἐὸν ὁμοίως χρύσεον· τὰ ἔτι καὶ ἀμφότερα
ἐς ἐμὲ ἦν κείμενα ἐν Θήβῃσι καὶ Θηβέων ἐν τῴ νηῷ τοῦ
Ἰσμηνίου Άπόλλωνος.

Τοῖσι δὲ ἄγειν μέλλουσι τῶν Λυδιῦν ταῦτα τὰ διῦρα 53
ἒς τὰ ἱρὰ ἐνετέλλετο ὃ Κροῖσος ἐπειρωτᾶν τὰ χρηστήρια
εἰ στρατεύηται ἐπὶ Πέρσας Κροῖσος καὶ εἴ τινα στρατὸν
ἀνδρῶν προσθέοιτο φίλον. ὠς δὲ ἀπικόμενοι ἐς τὰ
ἀπεπέμφθησαν οἱ Λυδοὶ ἀνέθεσαν τὰ ἀναθήματα, ἐχρέ-
οντο τοῖσι χρηστηρίοισι λέγοντες ((Κροῖσος ὁ Λυδιῦν τε
καὶ ἄλλων ἐθνέων βασιλεύς, νομίσας τάδε μαντήια εἶναι
μοῦνα ἔν ἀνθρώποισι, ὑμῖν τε ἕίξια δῶρα ἔδωκε τιῦν
ἐξευρημάτων, καὶ νῦν ὗμέας ἐπειρωτᾷ εἰ στρατεύηται
ἐπὶ Πέρσας καὶ εἴ τινα στρατὸν ἀνδρῶν προσθέοιτο
σύμμαχον.υ οἱ μὲν ταῦτα ἐπειρώτεον, τιῦν δὲ μαντηίων
ἀμφοτέρων ἒς τώυτὸ αἱ γνῶμαι συνέδραμον, προλέγου-
σαι Κροίσῳ, ἢν στρατεύηται ἐπὶ Πέρσας, μεγάλην ἀρχήν
μιν καταλύσειν· τοὺς δ’ Ἑλλήνιον δυνατωτάτους συν-
εβούλευόν οἱ ἐξευρόντα φίλους προσθέσθαι. ἐπείτε δὲ 54
ἀπενειχθέντα τὰ θεοπρόπια ἐπύθετο ὁ Κροῖσος, ὕπερ-
ήσθη τε τοῖσι χρηστηρίοισι, πάγχυ τε ἐλπίσας καταλύ-
σειν την Κύρου βασιληίην, πέμψας αὖτις ἒς Πυθώ Δελ-
φοὺς δωρέεται, πυθόμενος αὗτιῦν τὸ πλῆθος, κατ’ ἄνδρα
δύο στατῆρσι ἕκαστον χρυσοῦ. Δελφοὶ δὲ· ἀντὶ τούτων
ἔδοσαν Κροίσῳ καὶ Λυδοῖσι προμαντηίην καὶ ἀτέλειαν
καὶ προεδρίην καὶ ἐξεῖναι τῷ βουλομένῳ αὐτῶν γενέσθαι
Δελφὸν ἐς τὸν αἰεὶ χρόνον. δωρησάᾸιιενος δὲ τοὺς Δελ- 55
φοὺς ὁ Κροῖσος ἐχρηστηριάζετο τὸ τρίτον· ἐπείτε γὰρ δὴ
παρέλαβε τοῦ μαντηίου ἀλήθειαν, ἐνεφορέετο αὐτοῦ.
ἐπειρώτα δὲ τάδε χρηστηριαζόμενος, εἴ οἱ πολυχρόνιος
ἔσται ἡ μουναρχίη. ἡ δὲ Πυθίη οἱ χρᾷ τάδε.

