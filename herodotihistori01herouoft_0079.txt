ΗΡΟΔΟΤΟΥ Α. 58. 59. 23
γλώσσῃ μέν, ἐπείτε ἐγένετο, αἰεί κοτε τῇ αὐτῇ διαχρᾶται,
ὠς ἐμοὶ καταφαίνεται εἶναι· ἀποσχισθὲν μέντοι ἀπὸ τοῦ
Πελασγικοῦ ἑὸν ἀσθενές, ἀπὸ σμικροῦ τεο τὴν ἀρχὴν ὁρ-
μεόμενον αὔξηται ἐς πλῆθος τῶν ἐθνέων, Πελασγῶν
μάλιστα προσκεχωρηκότων αὐτῶ καὶ ἄλλων ἐθνέων βαρ-
βάρων συχνῶν. πρὸς ταῦτα δὴ ῶν ἔμοιγε δοκέει οὐδὲ
τὸ Πελασγικὸν ἔθνος, ἐὸν βάρβαρον, οὐδαμὰ μεγάλως
αὐξηθῆναι.

Τούτων δὴ ῶν τῶν ἐθνέων τὸ μὲν Ἀττικὸν κατεχό-
μενόν τε καὶ διεσπασμένον ἐπυνθάνετο ὃ Κροῖσος ὑπὸ
Πεισιστράτου τοῦ Ἱπποκράτεος τοῦτον τὸν χρόνον τυραν-
νεύοντος Άθηναίων. Ἱπποκράτεϊ γὰρ ἐόντι ἰδιώτῃ καὶ
θεωρέοντι τὰ Ὀλύμπια τέρας ἐγένετο μέγα· θύσαντος γὰρ
αὐτοῦ τὰ ἱρὰ οἱ λέβητες ἐπεστεῶτες καὶ κρεῶν τε ἐόντες
ἔμπλεοι καὶ ὕδατος ἄνευ πυρὸς ἔζεσαν καὶ ὑπερέβαλον.
Χίλων δὲ ὃ Λακεδαιμόνιος παρατυχὼν καὶ θηησάμενος
τὸ τέρας συνεβούλευε Ἱπποκράτεϊ πρῶτα μὲν γυναῖκα
τεκνοποιὸν μὴ ἄγεσθαι ἒς τὰ οἰκία, εἰ δὲ τυγχάνει ἔχων,
δεύτερα τὴν γυναῖκα ἐκπέμπειν, καὶ εἴ τίς οἱ τυγχάνει ε’ῶν
παῖς, τοῦτον ἀπείπασθαι. ούκ ῶν ταῦτα παραινέσαντος
Χίλωνος πείθεσθαι ἐθέλειν τὸν Ἱπποκράτεα· γενέσθαι
οἱ μετὰ ταῦτα τὸν Πεισίστρατον τοῦτον, ὃς στασιαζόν-
των τῶν παράλων καὶ τῶν ἐκ τοῦ πεδίου Ἀθηναίων, καὶ
τῶν μὲν προεστεῶτος Μεγακλέος τοῦ Ἀλκμέωνος τῶν δὲ
ἐκ τοῦ πεδίου Λυκούργου τοῦ Άριστολαΐδεω, καταφρονή-
σας τὴν τυραννίδα ἤγειρε τρίτην στάσιν, συλλέξας δὲ στα-
σιώτας καὶ τῷ λόγῳ τῶν ὑπερακρίων προστὰς μηχανᾶται
τοιάδε. τρωματίσας ἑωυτόν τε καὶ ἡμιόνους ἤλασε ἒς
τὴν ἀγορὴν τὸ ζεῦγος ῶς ἐκπεφευγὼς τοὺς ἐχθρούς, οἵ
μιν ἐλαύνοντα ἒς ἀγρὸν ἠθέλησαν ἀπολέσαι δῆθεν, ἐδέετό
τε τοῦ δήμου φυλακῆς τινος πρὸς αὐτοῦ κυρῆσαι, πρό-
τερον εὖδοκιμήσας ἕν τῇ πρὸς Μεγαρέας γενομένῃ στρα-
τηγίῃ, Νίσαιάν τε ἑλών καὶ ἄλλα ἀποδεξάμενος μεγάλα
ἔργα. ὃ δὲ δῆμοςὸ τῶν Ἀθηναίων ἐξαπατηθεὶς ἔδωκε’ οἱ
τῶν ἀστῶν καταλέξας ἄνδρας τριηκοσίους οἳ δορυφόροι
μὲν οὐκ ἐγένοντο Πεισιστράτου κορυνηφόροι δέ· ξύλων
γὰρ κορύνας ἔχοντες εἵποντό οἱ ὄπισθε. συνεπαναστάντες

59

