54

55

200 ΗΡΟΔΟΤΟΥ Γ. 53—55.

τέρα, δοκέων μιν μάλιστα ταύτῃ ἂν πείθεσθαι. ἀπικο-
μένης δὲ ταύτης καὶ λεγούσης “ὦ παῖ, βούλεαι τήν τε
τυραννίδα ἐς ἄλλους πεσεῖν καὶ τὸν οἷκον τοῦ πατρὸς
διαφορηθέντα μᾶλλον ἢ αὐτός σφεα κατελθὼν ἔχειν,-
ὂὶπιθι ἐς τὰ οἰκία, παῦσαι σεωυτὸν ζημιῶν. φιλοτιμίη
κτῆμα σκαιόν· μὴ τῴ κακῷ τὸ κακὸν ἷιῦ. πολλοὶ τῶν
δικαίων τὰ ἐπιεικέστερα προτιθεῖσι, πολλοὶ δὲ ἤδη τὰ
μητρώια διζήμενοι τὰ πατρώια ἀπέβαλον. τυραννὶς χρῆμα
σφαλερόν, πολλοὶ δὲ αι’-τῆς ἐρασταί εἰσι, ὁ δὲ γέρων τε
ἤδη καὶ παρηβηκώς· μὴ δῷς τὰ σεωυτοῦ ἀγαθὰ ἄλλοισι.”
ἡ μὲν δη τὰ ἐπαγωγότατα διδαχθεῖσα ὑπὸ τοῦ πατρὸς
ἔλεγε πρὸς αὐτόν· ὃ δὲ ὑποκρινάμενος ἔφη οὐδαμὰ ἥξειν
ἐς Κόρινθον, ἔστ’ ἂν πυνθάνηται περιεόντα τὸν πατέρα.
ἀπαγγειλάσης δὲ ταύτης ταῦτα, τὸ τρίτον Περίανδρος
κήρυκα πέμπει βουλόμενος αὐτὸς μὲν ές Κέρκυραν ἥκειν,
ἐκεῖνον δὲ ἐκέλευε ἐς Κόρινθον ἀπικόμενον διάδοχον γενέ-
σθαι τῆς τυραννίδος. καταινέσαντος δ’ ἐπὶ τούτοισι τοῦ
παιδός, ὁ μὲν Περίανδρος ἐστέλλετο ἐς τὴν Κέρκυραν, ὃ
δὲ παῖς οἱ ἒς τὴν Κόρινθον· μαθόντες δὲ οἱ Κερκυραῖοι
τούτων ἕκαστα, ἵνα μή σφι Περίανδρος ἒς τὴν χώρην ἀπί-
κηται, κτείνουσι τὸν νεηνίσκον. ἀντὶ τούτων μὲν Περίαν-
δρος Κερκυραίους ἐτιμωρέετο.

Λακεδαιμόνιοι δὲ στόλῳ μεγάλῳ ὥς ἀπίκοντο, ἕπο-
λιόρκεον Σάμον· προσβαλόντες δὲ πρὸς τὸ τεῖχος τοῦ μὲν
πρὸς θαλάσσῃ ἑστεῶτος πύργου κατὰ τὸ προάστειον τῆς
πόλιος ἐπέβησαν, μετὰ δὲ αὐτοῦ βωθησαντος Πολυκρά-
τεος χειρὶ πολλῇ ἀπηλάθησαν. κατὰ δὲ τὸν ἐπάνω πύργον
τὸν ἐπὶ τῆς ῥάχιος τοῦ οὔρεος ἐπεόντα ἐπεξῆλθον οἵ τε
ἐπίκουροι καὶ αὐτῶν Σαμίων συχνοί, δεξάμενοι δὲ τοὺς
Λακεδαιμονίους ἐπ’ ὀλίγον χρόνον ἔφευγον ὀπίσω· οἱ δὲ
ἐπισπόμενοι ἔκτεινον. εἰ μέν νυν οἱ παρεόντες Λακεδαι-
μονίων ὁμοῖοι ἐγένοντο ταύτην τὴν ἡμέρην ᾍρχίῃ τε καὶ
Λυκώπῃ, αἱρέθη ἂν Σάμος· Ἀρχίης γὰρ καὶ Λυκώπης
μοῦνοι συνεσπεσόντες φεύγουσι ἐς τὸ τεῖχος τοῖσι Σα-
μίοισι, καὶ ἀποκληισθέντες τῆς ὀπίσω ὁδοῦ, ἀπέθανον
ἒν τῇ πόλι τῇ Σαμίων· τρίτῳ δὲ ἀπ’ Ἀρχίεω τούτου γε-
γονότι ἄλλῳ Ἀρχίῃ τῷ Σαμίου τοῦ Ἀρχίεω αὗτὸς ἒν Πιτάνῃ

