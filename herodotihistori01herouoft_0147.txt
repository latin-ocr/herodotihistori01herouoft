ΗΡΟΔΟΤΟΥ A. 206. 207. 91.
οὗ γὰρ ἂν εἰδείης εἴ τοι ἐς καιρὸν ἔσται ταῦτα τελεόμενα·
παυσάμενος δὲ βασίλευε τῶν σεωυτοῦ, καὶ ἡμέας ἀνέχεο
ὁρέων ἄρχοντας τιῦνπερ ἄρχομεν. ούκ ὦν ἐθελήσεις ὕπο-
θήκῃσι τῃσίδε χρᾶσθαι, ἀλλὰ πάντα μᾶλλον ἢ δι’ ἡσυχίης
εἶναι· σὺ δὲ εἰ μεγάλως προθυμέαι Μασσαγετέων πειρη-
θῆναι, φέρε, μόχθον μὲν τὸν ἔχεις ζευγνὺς τὸν ποταμὸν
ἄπες, σὺ δὲ ἡμέων ἀναχωρησάντων ἀπὸ τοῦ ποταμοῦ
τριιῦν ἡμερέων ὁδὸν διάβαινε ἒς τὴν ἡμετέρην. εἰ δ’ ἡμέας
βούλεαι ἐσδέξασθαι μᾶλλον ἐς τὴν ὑμετέρην, σὺ τώυτὸ
τοῦτο ποίεε.” ταῦτα δὲ ἀκούσας ὁ Κῦρος συνεκάλεσε Περ-
σέων τοὺς πρώτους, συναγείρας δὲ τούτους ές μέσον σφι
προετίθεε τὸ πρῆγμα, συμβουλευόμενος ὁκότερα ποιέῃ.
τῶν δὲ κατὰ τώυτὸ αἱ γνῶμαι συνεξέπιπτον, κελευόντων
ἐσδέκεσθαι Τόμυρίν τε καὶ τὸν στρατὸν αὖτῆς ἐς τὴν
χώρην. παρεὼν δὲ καὶ μεμφόμενος τὴν γνώμην ταύτην
Κροῖσος ὃ Λυδὸς ἀπεδείκνυτο ἐναντίην τῇ προκειμένῃ
γνώμῃ λέγων τάδε. “ὦ βασιλεῦ, εἷπον μὲν καὶ πρότερόν
τοι, ὅτι ἐπεί με Ζεὺς ἔδωκέ τοι, τὸ ἂν ὁρέω σφάλμα ἐὸν
οἴκῳ τῷ σῴ, κατὰ δύναμιν ἀποτρέψειν· τὰ δέ μοι παθη-
ματα ἐόντα ἀχάριτα μαθήματα γέγονε. εἰ μὲν ἀθάνατος
δοκέεις εἶναι καὶ στρατιῆς τοιαύτης ἄρχειν, οῦδὲν ἂν εἴη
πρῆγμα γνώμας ἐμὲ σοὶ ἀποφαίνεσθαι· εἰ δ’ ἔγνωκας ὅτι
ἄνθρωπος καὶ σὺ εἷς καὶ ἑτέρων τοιῶνδε ἄρχεις, ἐκεῖνο
πρῶτον μάθε, ὠς κύκλος τῶν ἀνθρωπηίων ἐστὶ πρηγμά-
των, περιφερόμενος δὲ ofin ἐᾷ αἰεὶ τοὺς αὐτοὺς εὗτυχέειν.
ἤδη ὧν ἐγώ γνώμην ἔχω περὶ τοῦ προκειμένου πρήγματος
τὰ ἔμπαλιν ἢ οὗτοι. εἰ γὰρ ἐθελήσομεν ἐσδέξασθαι τοὺς
πολεμίους ἒς τὴν χώρην, ὅδε τοι ἐν αὐτῷ κίνδυνος ἔνι.
ἑσσωθεὶς μὲν προσαπολλύεις πᾶσαν τὴν ἀρχήν· δῆλα γὰρ
δὴ ὅτι νικέοντες Μασσαγέται οὗ τὸ ὀπίσω φεύξονται ἀλλ’
ἐπ’ ἀρχὰς τὰς σὰς ἔλέουσι· νικέων δὲ οὗ νικᾷς τοσοῦτον
ὅσον εἰ διαβὰς ἐς τὴν ἐκείνων, νικέων Μασσαγέτας, ἕποιο
φεύγουσι· τώυτὸ γὰρ ἀντιθήσω ἐκείνῳ, ὅτι νικήσας τοὺς
ἀντιευμένους ἐλᾷς ἰθὺ τῆς ἀρχῆς τῆς Τομύριος. χωρίς τε
τοῦ ἀπηγημένου αἰσχρὸν καὶ οὐκ ἀνασχετὸν Κῦρόν γε τὸν
Καμβύσεω γυναικὶ εἴξαντα ὑποχωρῆσαι τῆς χώρης. νῦν ὦν
μοι δοκέει διαβάντας προελθεῖν ὅσον ἂν ε’κεῑνοι διεξίωσι,

207

