106

107

108

48 ΗΡΟΔΟΤΟΥ Α. 105-108,
μενοι ἐκ ταύτης τῆς Συρίης ἐόντες. τοῖσι δὲ τῶν Σκυθέων
συλήσασι τὸ ἱρὸν τὸ ἐν Άσκάλωνι καὶ τοῖσι τούτων
αἷεὶ ἐκγόνοισι ἐνέσκηψε ἡ θεὸς θήλεαν νοῦσον· ὥστε
ἅμα λέγουσί τε οἱ Σκύθαι διὰ τοῦτό σφεας νουσέειν,
καὶ ὁρᾶν παρ’ ἑωυτοῖσι τοὺς ἀπικνεομένους ἐς τὴν Σκυ-
θικὴν χώρην (ὗς διακέαται, τοὺς καλέουσι ἐνάρεας οἱ
Σκύθαι. ’
Ἐπὶ μέν νυν ὀκτώ καὶ εἴκοσι ἔτεα ἦρχον τῆς ᾍσίης
οἱ Σκύθαι, καὶ τὰ πάντα σφι ὑπό τε ὕβριος καὶ ὀλιγω-
ρίης ἀνάστατα ἧν· μέγαν μὲν γὰρ φόρον ἔπρησσον παρ’
ἑκάστων τὸν ἑκάστοισι ἐπέβαλλον, χωρὶς δὲ τοῦ φόρου
ἥρπαζον περιελαύνοντες τοῦτο ὅ τι ἔχοιεν ἕκαστοι. καὶ
τούτων μὲν τοὺς πλεῦνας Κυαξάρης τε καὶ Μῆδοι ξεινί-
σαντες καὶ καταμεθύσαντες κατεφόνευσαν, καὶ οὕτω ἀνε-
σώσαντο τὴν ἀρχὴν Μῆδοι καὶ ἐπεκράτεον τιῦνπερ καὶ
πρότερον, καὶ την τε Νίνον εἷλον (ὦς δὲ εἷλον, ἐν ἑτέροισι
λόγοισι δηλώσω) καὶ τους Ἀσσυρίους ὑποχειρίους ἐποιή-
σαντο πλὴν τῆς Βαβυλωνίης μοίρης. μετὰ δὲ ταῦτα Κυα-
ξάρης με’-ν, βασιλεύσας τεσσεράκοντα ἔτεα σὺν τοῖσι Σκύθαι
ἧρξαν, τελευτᾷ. ἐκδέκεται δὲ Ηστυάγης ὃ Κυαξάρεω παῖς
τὴν βασιληίην. καί οἱ ἐγένετο θυγάτηρ τῇ οὕνομα ἔθετο
Μανδάνην. τὴν ἐδόκεε Ἀστυάγης ἐν τῷ ὕπνῳ οὗρῆσαι το-
σοῦτον ὥστε πλῆσαι μὲν την ἑωυτοῦ πόλιν, ἐπικατακλύ-
σαι δὲ καὶ τὴν Ἀσίην πᾶσαν. ὑπερθέμενος δὲ τιῦν Μάγων
τοῖσι ὀνειροπόλοισι τὸ ἐνύπνιον ἐφοβήθη παρ’ αύτιῦν
αύτὲι ἕκαστα μαθων. μετὰ δὲ τὴν Μανδάνην ταύτην ἐοῦ-
σαν ἤδη ἀνδρὸς ὡραίην Μήδιον μὲν τῶν ἑωυτοῦ ἀξίων
οὐδενὶ διδοῖ γυναῖκα δεδοικὼς τὴν ὄψιν, ὁ δὲ Πέρσῃ διδοῖ
τῷ οὕνομα ’ἧν Καμβύσης, τὸν εὕρισκε οἰκίης μὲν ἐόντα
ἀγαθῆς τρόπου δὲ ἡσυχίου, πολλῷ ἔνερθε ἄγων αὐτὸν
μέσου ἀνδρὸς Μήδου. συνοικεούσης δὲ τῴ Καμβύσῃ τῆς
Μανδάνης ὁ Ἀστυάγης τῷ πρώτῳ ἔτεϊ εἶδε ἄλλην ὄψιν,
ἐδόκεε δέ οἱ ἐκ τῶν αἰδοίων τῆς θυγατρὸς ταύτης φῦναι
ἄμπελον, τὴν δὲ ἄμπελον ἐπισχεῖν τὴνᾌσίην πᾶσαν. ἷδιὺν
δὲ τοῦτο καὶ ὑπερθέμενος τοῖσι ὀνειροπόλοισι μετεπέμ-
ψατο ἐκ τῶν Περσέων τὴν θυγατέρα ἐπίτεκα ἐοῦσαν,
ἀπικομένην δὲ ἐφύλασσε βουλόμενος τὸ γεννεόμενον ἐξ

