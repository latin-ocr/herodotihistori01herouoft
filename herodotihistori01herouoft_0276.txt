220 ΗΡΟΔΟΤΟΥ Γ. 97ν-1ΟΟ.

καὶ πέντε παῖδας Αἰθίοπας καὶ ἐλέφαντος ὀδόντας με·
γάλοι·ς εἴκοσι. Κόλχοι δ’ ἐτάξαντο ἒς τὴν δωρεήν, καὶ
οἱ προσεχέες μέχρι τοῦ Καυκάσιος οὔρεος· ἒς τοῦτο γὰρ
τὸ οὖρος ὑπὸ Πέρσῃσι ἄρχεται, τὰ δὲ πρὸς βορέην ἄνεμον
τοῦ Καυκάσιος Περσέων οὐδὲν ἔτι φροντίζει· οὗτοι ῶν
δῶρα τὰ ἐτάξαντο ἔτι καὶ ἒς ἐμὲ διὰ πεντετηρίδος ἆγί-
νεον, ἑκατὸν παῖδας καὶ ἑκατὸν παρθένους. Ἀράβιοι δὲ
χίλια τάλαντα ἀγίνεον λιβανωτοῦ ἇνὰ πᾶν ἔτος. ταῦτα
μὲν οὗτοι δῶρα πάρεξ τοῦ φόρου βασιλέϊ ἐκόμιζον.

98 Τὸν δὲ χρυσὸν τοῦτον τὸν πολλὸν οἱ Ἰνδοί, ἀπ’ οὗ τὸ
ψῆγμα τῷ βασιλέϊ τὸ εἰρημένον κομίζουσι, τρόπῳ τοιῷδε
κτέονται. ἔστι τῆς Ἰνδικῆς χώρης τὸ πρὸς ἥλιον ἀνίσχοντα
ψάμμος· τῶν γὰρ ἡμεῖς ἴδμεν, τῶν καὶ πέρι ἆτρεκές τι
λέγεται, πρῶτοι πρὸς ἠῶ καὶ ἧλίου ἀνατολὰς οἰκέουσι
ἀνθρώπων τῶν ἒν τῇ Άσίῃ Ἰνδοί· Ἰνδῶν γὰρ τὸ πρὸς τὴν
ἠῶ ἐρημίη ἐστὶ διὰ τὴν ψάμμον. ἔστι δὲ πολλὰ ἔθνεα
’[νδῶν καὶ οὗκ ὁμόφωνα σφίσι, καὶ οἱμὲν αὐτῶν νομάδες
εἰσὶ οἳ δὲ οὗ, οἱ δὲ ἐν τοῖσι ἕλεσι οἰκέουσι τοῦ ποταμοῦ
καὶ ἰχθῦς σιτέονται ὠμούς, τοὺς αἱρέουσι ἐκ πλοίων κα-
λαμίνων ὃρμεόμενοι· καλάμου δὲ ἓν γόνυ πλοῖον ἕκαστον
ποιέεται. οὗτοι μὲν δὴ τῶν Ἰνδῶν φορέουσι ἐσθῆτα
φλοΐνην· ἐπεὰν ἐκ τοῦ ποταμοῦ φλοῦν ἇμήσωνται καὶ
κόψωσι, τὸ ἐνθεῦτεν φορμοῦ τρόπον καταπλέξαντες ῶς

99 θώρηκα ἐνδύνουσι. ἄλλοι δὲ· τῶν Ἰνδῶν πρὸς ἠῶ οἰκέ-
οντες τούτων νομάδες εἰσί, κρεῶν ἐδεσταὶ ὠμῶν· καλέον-
ται δὲ Παδαῖοι. νομαίοισι δὲ τοιοισίδε λέγονται χρᾶσθαι.
ὃς ἂν κάμῃ τῶν ἀστῶν, ἢν τε ἀνὴρ ἤν τε γυνή, τὸν μὲν
ἄνδρα ἄνδρες οἱ μάλιστά οἱ ὁμιλέοντες κτείνουσι, φά-
μενοι αὐτὸν τηκόμενον τῇ νούσῳ τὰ κρέα σφίσι διαφθεί-
ρεσθαι· ὁ δὲ ἄπαρνός ἐστι μὴ μὲν νουσέειν· οἱ δὲ οὗ
συγγινωσκόμενοι ἀποκτείναντες κατευωχέονται. η δὲ ἂν γυνὴ
κάμῃ, ῶσαύτως αἱ ἓπιχρεόμεναι μάλιστα γυναῖκες ταύτὰ
τοῖσι ἀνδράσι ποιεῦσι· τὸν γὰρ δὴ ἒς γῆρας ἀπικόμενον
θύσαντες κατευωχέονται. ἒς δὲ τούτου λόγον οὗ πολλοί
τινες αὐτῶν ἀπικνέονται· πρὸ γὰρ τούτου τὸν ἐς νοῦσον

100 πίπτοντα πάντα κτείνουσι. ἑτέρων δέ ἔστι Ἰνδῶν ὅδε
ἄλλος τρόπος. οὕτε κτείνουσι οὐδὲν ἔμψυχον, οὔτε τι

