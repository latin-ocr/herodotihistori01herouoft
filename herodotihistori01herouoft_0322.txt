60

61

62

266 HPOAOT ΟΥ Δ. 59—62.

Ποσειδέωνι θύουσι. οὗνομάζεται δὲ σκυθιστὶ Ἱστίη μὲν
Ταβιτί, Ζεὺς 6& ὀρθότατα κατὰ γνώμην γε τὴν ἐμὴν
καλεόμενος Παπαῖος, Γῆ δὲ ᾏπί, Ἀπόλλων δὲ Οἷτόσυρος,
οὗρανίη 6& Ἀφροδίτη Ἀρτίμπασα, Ποσειδέων 6& Θαμιμα-
σάδας. ἀγάλματα δὲ καὶ βωμοὺς καὶ νηοὺς οὗ νομίζουσι
ποιέειν πλὴν Ἄρεϊ· τούτῳ 6& νομίζουσι. θυσίη δὲ ἡ αὕτη
πᾶσι κατέστηκε περὶ πάντα τὰ ἱρὰ ὁμοίως, ἐρδομένη
ὦδε. τὸ μὲν ἱρήιον αὐτὸ ἐμπεποδισμένον τοὺς ἐμπρο-
σθίους πόδας ἕστηκε· ὃ 6& θύων ὄπισθε τοῦ κτήνεος
ἑστεὼς σπάσας τὴν ἀρχὴν τοῦ στρόφου καταβάλλει μιν,
πίπτοντος δὲ τοῦ ἱρηίου ἐπικαλέει τὸν θεὸν τῷ ἂν θύῃ,
καὶ ἔπειτεν βρόχῳ περὶ ὦν ἔβαλε τὸν αὗχένα, σκυταλίδα
δὲ ἐμβαλών περιάγει καὶ ἀποπνίγει, οὔτε πῦρ ἀνακαύσας
οὔτε καταρξάμενος οὔτ’ ἐπισπείσας· ἀποπνίξας 6& καὶ
ἀποδείρας τράπεται πρὸς ἕψησιν. τῆς δὲ γῆς τῆς Σκυ-
θικῆς αἷνιῦς ἀξύλου ἐούσης ὦδέ σφι ἐς τὴν ἕψησιν τῶν
κρειῦν ἐξεύρηται. ἐπεὰν ἀποδείρωσι τὰ ἱρήια, γυμνοῦσι
τὰ ὀστέα τιῦν κρεῶν, ἔπειτεν ἐσβάλλουσι, ἢν μὲν τύχωσι
ἔχοντες, ἐς λέβητας ἐπιχωρίους, μάλιστα Λεσβίοισι κρη-
τῆρσι προσικέλους, χωρὶς ἢ ὅτι πολλῷ μέζονας· ἐς τούτους
ἐσβάλλοντες ἕψουσι ὑποκαίοντες τὰ ὀστέα τῶν ἱρηίων. ἢν
δὲ μή σφι παρῇ λέβης, οἳ δὲ ἐς τὰς γαστέρας τῶν ἱρηίων
ἐσβάλλοντες τὰ κρέα πάντα καὶ παραμίξαντες ὕδωρ ὕπο-
καίουσι τὰ ὀστέα· τὰ 6& αἴθεται κάλλιστα, αἱ δὲ γαστέρες
χωρέουσι εὐπετέως τὰ κρέα ἐψιλωμένα τῶν ὀστέων· καὶ
οὕτω βοῦς τε ἑωυτὸν ἐξέψει καὶ τᾶλλα ἱρήια ἑωυτὸ ἕκα-
στον. ἐπεὰν 6& ἑψηθῇ τὰ κρέα, ὁ θύσας τιῦν κρεῶν καὶ
τῶν σπλάγχνων ἀπαρξάμενος ῥίπτει ἐς τὸ ἔμπροσθε.
θύουσι 6& καὶ τᾶλλα πρόβατα καὶ ἵππους μάλιστα.
Τοῖσι μὲν δὴ ἄλλοισι τῶν θεῶν οὕτω θύουσι καὶ
ταῦτα τῶν κτηνέων, τῷ δὲ Ἄρεϊ ὦδε. κατὰ νομοὺς ἑκά-
στοισι ἐν τῷ ἇρχηΐῳ ἐσίδρυταί σφι ,Ἄρεος ἱρὸν τοιόνδε.
φρυγάνων φάκελοι συννενέαται ὅσον τ’ ἐπὶ σταδίους τρεῖς
μῆκος καὶ εὖρος, ὕψος 6& ἔλασσον· ἄνω δὲ τούτου τετρά-
γωνον ἄπεδον πεποίηται, καὶ τὰ μὲν τρία τιῦν κώλων
ἐστὶ ἀπότομα, κατὰ δὲ τὸ ’ὲν ἐπιβατόν. ἔτεος 6& ἑκάστου
ἁμάξας πεντήκοντα καὶ ἑκατὸν ἐπινέουσι φρυγάνων·

