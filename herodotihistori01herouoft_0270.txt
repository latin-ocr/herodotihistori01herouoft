83

214 ΗΡΟΔΟΤΟΥ Γ. 82. 83.

γνώμην ἐσέφερε, τρίτος δὲ Δαρεῖος ἀπεδείκνυτο γνώμην, .
(C 2

λέγων εμοὶ δὲ τὰ μὲν εἶπε Μεγάβυζος ἐς τὸ πλῆθος
ἔχοντα δοκέει ὀρθῶς λέξαι, τὰ δ) ές ὀλιγαρχίην οὗκ ὀρθῶς.
τριῶν γὰρ προκειμένων, καὶ πάντων τῶν λέγω ἇρίστων
ἐόντων, δήμου τε ἀρίστου καὶ ὀλιγαρχίης καὶ μουνάρχου,
πολλῶ τοῦτο προέχειν λέγω. ἀνδρὸς γὰρ ἑνὸς τοῦ ἀρίστου
οὐδὲν ἄμεινον ἂν φανείη· γνώμῃ γὰρ τοιαύτῃ χρεόμενος
ἐπιτροπεύοι ἂν ἀμωμήτως τοῦ πλήθεος, σιγῷτό τε ἂν
βουλεύματα ἐπὶ δυσμενέας ἄνδρας οὕτω μάλιστα. ἓν δὲ
ὀλιγαρχίῃ πολλοῖσι ἀρετὴν ἐπασκέουσι ἒς τὸ κοινὸν ἔχθεα
ἰ’δια ἰσχυρὰ φιλέει ἐγγίνεσθαι· αὐτὸς γὰρ ἕκαστος βου-
λόμενος κορυφαῖος εἶναι γνώμῃσί τε νικᾶν ἐς ἔχθεα με-
γάλα ἀλλήλοισι ἀπικνέονται, ἐκ τῶν στάσιες ἐγγίνονται,
ἐκ δὲ τῶν στασίων φόνος’ ἐκ δὲ τοῦ φόνου ἀπέβη ἐς
μουναρχίην, καὶ ἐν τούτῳ διέδεξε ὅσῳ ἐστὶ τοῦτο ἄριστον.
δήμου τε αὖ ἄρχοντος ἀδύνατα μὴ οὗ κακότητα ἐγγίνε-
σθαι· κακότητος τοίνυν ἐγγινομένης, ἐς τὰ κοινὰ ἔχθεα
μὲν οὗκ ἐγγίνεται τοῖσι κακοῖσι, φιλίαι δὲ ἰσχυραί· οἱ
γὰρ κακοῦντες τὰ κοινὰ συγκύψαντες ποιεῦσι. τοῦτο δὲ
τοιοῦτο γίνεται ἐς ὃ ἂν προστάς τις τοῦ δήμου τοὺς τοι-
ούτους παύση. ἐκ δὲ αὐτῶν θωμάζεται οὗτος δὴ ὑπὸ
τοῦ δήμου, θωμαζόμενος δὲ ἀν’ ῶν ἐφάνη μούναρχος ἑῶν·
καὶ ἓν τούτῳ δηλοῖ καὶ οὗτος ῶς ἡ μουναρχίη κράτιστον.
ἑνὶ δὲ ἔπεϊ πάντα συλλαβόντα εἰπεῖν, κόθεν ἡμῖν ἡ ἕλευ-
θερίη ἐγένετο καὶ τεῦ δόντος,· κότερα παρὰ δήμου ἢ ὀλι-
γαρχίης ἢ μουνάρχου; ἐ’χω τοίνυν γνώμην ἡμέας ἐλευθε-
ρωθέντας δι) ἕνα ἄνδρα τὸ τοιοῦτο περιστέλλειν, χωρίς τε
τούτου πατρίους νόμους μὴ λύειν ἔχοντας εὖ· οὗ γὰρ
ἅμεινον.”

Γνῶμαι μὲν δὴ τρεῖς αὗται προεκέατο, οἳ δὲ τέσσερες
τῶν ἑπτὰ ἀνδρῶν προσέθεντο ταύτῃ. ῶς δὲ ἑσσώθη τῇ
γνώμῃ ὃ Ὀτάνης Πέρσῃσι ἰσονομίην σπεύδων ποιῆσαι,
ἔλεξε ἔς μέσον αὐτοῖσι τάδε. ε(ἄνδρες στασιῶται, δῆλα
γὰρ δὴ ὅτι δεῖ ἕνα γέ τινα ἡμέων βασιλέα γενέσθαι, ἤτοι
κλήρῳ γε λαχόντα, ἢ ἐπιτρεψάντων τῷ Περσέων πλήθεϊ
τὸν ἂν ἐκεῖνο ἕληται, ἢ ἄλλῃ τινὶ μηχανῇ· ἐγώ μέν νυν
ὑμῖν οἰκ ἐναγωνιεῦμαι· οὔτε γὰρ ἒὶρχειν οὔτε ἄρχεσθαι

