HPOAOTOY Δ. 14—17. 251
ἐντεταμένως ἀμφισβατέειν, τοὺς δὲ προσήκοντας τῷ νεκρῷ
ἐπὶ τὸ κναφήιον παρεῖναι ἔχοντας τὰ πρόσφορα ὡς ἀναι-
ρησομένους· ἀνοιχθέντος δὲ τοῦ οἰκήματος οὔτε τεθνεῶτα
οὕτε ζώοντα φαίνεσθαι Ἀριστέην. μετὰ δὲ ἑβδόμῳ ἔτεϊ
φανέντα αὐτὸν ές Προκόννησον ποιῆσαι τὰ ἔπεα ταῦτα
τὰ νῦν ὕπ’ Ἑλλήνιον Ἀριμάσπεα καλέεται, ποιήσαντα δὲ
ἀφανισθῆναι τὸ δεύτερον. ταῦτα μὲν αἱ πόλιες αὗται
λέγουσι, τάδε δὲ οἶδα Μεταποντίνοισι τοῖσι ἓν Ἰταλίῃ
συγκυρήσαντα μετὰ τὴν ἀφάνισιν τὴν δευτέρην Ἀριστέω
ἔτεσι τεσσεράκοντα καὶ διηκοσίοισι, ιῧς έγιὺ συμβαλλό-
μενος ἓν Προκοννήσῳ τε καὶ Μεταποντίῳ εὕρισκον. Μετα-
ποντῖνοί φασι αὐτὸν Ἀριστέην φανέντα σφι ἐς τὴν χώρην
κελεῦσαι βωμὸν Ἀπόλλωνι ἱδρύσασθαι καὶ Ἀριστέω τοῦ
Προκοννησίου ἐπωνυμίην ἔχοντα ἀνδριάντα παρ’ αὐτὸν
στῆσαι· φάναι γάρ σφι τὸν Ἀπόλλωνα Ἰταλιωτέων μού-
νοισι δὴ ἀπικέσθαι ές την χώρην, καὶ αὖτός οἱ ἕπεσθαι
ὃ νῦν ἐὼν Ἀριστέης· τότε δέ, ὅτε εἵπετο τῷ θεῷ, εἶναι
κόραξ. καὶ τὸν μὲν εἴπαντα ταῦτα ἀφανισθῆναι, σφέας
6& Μεταποντῖνοι λέγουσι ές Δελφοὺς πέμψαντας τὸν θεὸν
ἐπειρωτᾶν ὅ τι τὸ φάσμα τοῦ ἀνθρώπου εἴη. τὴν δὲ
Πυθίην σφέας κελεύειν πείθεσθαι τῷ φάσματι, πειθο-
μένοισι δὲ ἄμεινον συνοίσεσθαι. καὶ σφέας δεξαμένους
ταῦτα ποιῆσαι ἐπιτελέα. καὶ νῦν ἕστηκε ἀνδριὰς ἐπω-
νυμίην ἔχων Ἀριστέω παρ’ αὐτῷ τῷ ἀγάλματι τοῦ Ἀπόλ-
λωνος, πέριξ 6& αὐτὸν δάφναι ἑστᾶσι· τὸ δὲ ἄγαλμα ἓν
τῇ ἀγορῇ ἵδρυται. Ἀριστέω μέν νυν πέρι τοσαῦτα εἰρήσθω.

Τῆς δὲ γῆς τῆς πέρι ὅδε ὁ λόγος ὥρμηται λέγεσθαι,
οὐδεὶς οἶδε ἀτρεκέως ὅ τι τὸ κατύπερθέ ἐστι· οὐδενὸς γὰρ
δὴ αὐτόπτεω εἰδέναι φαμένου δύναμαι πυθέσθαι· οὐδὲ
γὰρ οὐδὲ Ἀριστέης, τοῦπερ ὀλίγῳ πρότερον τούτων μνή«
μην ἐποιεύμην, οὐδὲ οὗτος προσωτέρω Ἰσσηδόνων ἕν
αὐτοῖσι τοῖσι ἔπεσι ποιέων ’έφησε ἀπικέσθαι, ἀλλὰ τὰ
κατύπερθε ἔλεγε ἀκοῇ, φὰς Ἰσσηδόνας εἶναι τοὺς ταῦτα
λέγοντας. ἀλλ’ ὅσον μὲν ἡμεῖς ἀτρεκέως ἐπὶ μακρότατον
οἶοί τ’ ἐγενόμεθα ἀκοῇ ἐξικέσθαι, πᾶν εἰρήσεται.

Ἀπὸ τοῦ Βορυσθενεϊτέων ἐμπορίου (τοῦτο γὰρ τῶν
παραθαλασσίων μεσαίτατόν ἐστι πάσης τῆς Σκυθικῆς),

15

16

17

