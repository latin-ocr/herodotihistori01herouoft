104

105

106

222 ΗΡΟΔΟΤΟΥ r. 104—106.

τῶν ὀπισθίων σκελέων πρὸς τὴν οὗρὴν τετραμμένα. οἱ
δὲ δὴ Ἰνδοὶ τρόπῳ τοιούτῳ καὶ ζεύξι τοιαύτῃ χρεόμενοι
ἐλαύνουσι ἐπὶ τὸν χρυσὸν λελογισμένως ὅκως καυμάτων
τιῦν θερμοτάτων ἐόντων ἔσονται ἓν τῇ ἁρπαγῇ· ὑπὸ γὰρ
τοῦ καύματος οἱ μύρμηκες ἀφανέες γίνονται ὑπὸ γῆν.
θερμότατος δέ ἔστι ὁ ἥλιος τούτοισι τοῖσι ἀνθρώποισι
τδ ἑωθινόν, οὗ κατάπερ τοῖσι ἄλλοισι μεσαμβρίης, ἀλλ’
ὑπερτείλας μέχρι οὗ ἀγορῆς διαλύσιος. τοῦτον δὲ τὸν
χρόνον καίει πολλῴ μᾶλλον ἢ τῇ μεσαμβρίῃ τὴν Ἑλλάδα,
οὕτω ὥστε ἕν ὕδατι λόγος αύτούς ε’στι βρέχεσθαι τηνι-
καῦτα. μεσοῦσα δὲ ἡ ἡμέρη σχεδὸν παραπλησίως καίει
τούς τε ἄλλους ἀνθρώπους καὶ τοὺς Ἰνδούς. ἀποκλινο-
μένης δὲ τῆς μεσαμβρίης γίνεταί σφι ὁ ἥλιος κατάπερ
τοῖσι ἄλλοισι ὁ ἑωθινός· καὶ τὸ ἀπὸ τούτου ἀπιών ε’πὶ
μᾶλλον ψύχει, ἒς ὃ ἐπὶ δυσμῇσι ἐιὺν καὶ τὸ κάρτα ψύχει.
ἐπεὰν δὲ ἔλθωσι ἒς τὸν χιῦρον οἱ Ἰνδοὶ ἔχοντες θυλάκια,
ἐμπλήσαντες ταῦτα τῆς ψάμμου τὴν ταχίστην ἐλαύνουσι
ὀπίσω· αύτίκα γὰρ οἱ μύρμηκες ὀδμῇ, (ὗς δὴ λέγεται ὑπὸ
Περσέων, μαθόντες διώκουσι. εἶναι δὲ ταχυτῆτα οὐδενὶ
ἑτέρῳ ὁμοῖον, οὕτω ὥστε, εἰ μὴ προλαμβάνειν τοὺς
Ἰνδοὺς τῆς ὁδοῦ ἒν ᾦτοὲς μύρμηκας συλλέγεσθαι, οὐδένα
ἄν σφεων ἀποσώζεσθαι. τοὺς μέν νυν 3ε’ρσενας τῶν κα-
μήλων, εἶναι γὰρ ἕσσονας θέειν τιῦν θηλέων, παραλύε-
σθαι ἐπελκομένους ὅμοῦ ἀμφοτέρους· τὰς δὲ θηλέας
ἀναμιμνησκομένας τῶν ἔλιπον τέκνων ἐνδιδόναι μαλακὸν
ούδέν. τὸν μὲν δὴ πλέω τοῦ χρυσοῦ οὕτω οἵ Ἰνδοὶ κτέ-
ονται, ὥς Πέρσαι φασί· ἄλλος δὲ σπανιώτερός ἐστι ἒν τῇ
χώρῃ ὀρυσσόμενος.

Αἱ δ’ ἐσχατιαί κως τῆς οἰκεομένης τὰ κάλλιστα ἔλαχον,
κατάπερ ἡ Ἑλλὰς τὰς ὥρας πολλόν τι κάλλιστα κεκρη-
μένας ἔλαχε. τοῦτο μὲν γὰρ πρὸς τὴν ἠῶ ἐσχάτη τιῦν
οἷκεομένων ἡ Ἰνδική ἔστι, ὥσπερ ὀλίγῳ πρότερον εἴρηκα·
ἐν ταύτῃ τοῦτο μὲν τὰ ἔμψυχα τετράποδά τε καὶ τὰ πε-
τεινὰ πολλῷ μέζω ἢ ἓν τοῖσι ἄλλοισι χωρίοισί ἔστι, πάρεξ
τῶν ἵππων (οὗτοι δὲ ἑσσοῦνται ὑπὸ τῶν Μηδικῶν, Νι-
σαίων δὲ καλεομένων ἵππων), τοῦτο δὲ χρυσὸς ἄπλετος
αὐτόθι ἔστι, ὃ μὲν ὀρυσσόμενος, ὃ δὲ καταφορεόμενος

