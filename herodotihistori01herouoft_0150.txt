213

214

215

94 ΗΡΟΔΟΤΟΥ A. 212—215.

μευ εὖ παραινεούσης ὑπόλαβε τὸν λόγον. ἀποδούς μοι
τὸν παῖδα ἄπιθι ἐκ τῆσδε τῆς χώρης ἀζήμιος, Μασσαγε-
τέων τριτημορίδι τοῦ στρατοῦ κατυβρίσας. εἰ δὲ ταῦτα
οὗ ποιήσεις, ἥλιον ἐπόμνυμί τοι τὸν Μασσαγετέων δεσπό-
την, ἧ μέν σε ἐγὼ καὶ ἄπληστον ἐόντα αἵματος κορέσω.”
Κῦρος μὲν τιῦν ἐπέων οὐδένα τούτων ἀνενειχθέντων
ἐποιέετο λόγον· ὃ δὲ τῆς βασιλείης Τομύριος παῖς Σπαρ-
γαπίσης, ὥς μιν ὅ τε οἶνος ἀνῆκε καὶ ἔμαθε ἵνα ἧν κακοῦ,
δεηθεὶς Κύρου ἐκ τιῦν δεσμῶν λυθῆναι ἔτυχε, (ὗς δὲ ἐλύθη
τε τάχιστα καὶ τῶν χειριῦν ἐκράτησε, διεργάζεται ἑωυτόν.
καὶ δη οὗτος μὲν τρόπῳ τοιούτῳ τελευτᾷ, Τόμυρις δέ,
(ὅς οἱ Κῦρος οὐκ ἐσήκουσε, συλλέξασα πᾶσαν τὴν ἑωυτῆς
δύναμιν συνέβαλε Κύρῳ. ταύτην τὴν μάχην, ὅσαι δὴ βαρ-
βάρων ἀνδρῶν μάχαι ἐγένοντο, κρίνω ἰσχυροτάτην γενέ--
σθαι, καὶ δὴ καὶ πυνθάνομαι οῧτω τοῦτο γενόμενον.
πρῶτα μὲν γὰρ λέγεται αὐτοὺς διαστάντας ἐς ἀλλήλους
τοξεύειν, μετὰ δὲ ὥς σφι τὰ βέλεα ἐξετετόξευτο, συμπε-
σόντας τῇσι αἰχμῇσί τε καὶ τοῖσι ἐγχειριδίοισι συνέχε-
σθαι. χρόνον τε δὴ ἐπὶ πολλὸν συνεστάναι μαχομένους
καὶ οὐδετέρους ἐθέλειν φεύγειν τέλος δὲ οἱ Μασσαγέται
περιεγένοντο. 1‘7' τε· δὴ πολλὴ τῆς Περσικῆς στρατιῆς
afim& ταύτῃ διεφθάρη καὶ δὴ καὶ αὐτὸς Κῦρος τελευτᾷ,
βασιλεύσας τὰ πάντα ἑνὸς δέοντα τριήκοντα ἔτεα. ἀσκὸν
δὲ πλήσασα αἵματος ἀνθρωπηίου Τόμυρις ἐδίζητο ἐν τοῖσι
τεθνεῶσι τῶν Περσέων τὸν Κύρου νέκυν, ὥς δὲ εὗρε, ἐναπ-
ῆκε αὐτοῦ τὴν κεφαλὴν ἐς τὸν ἀσκόν· λυλιιαινοδιιένη δὲ
τῷ νεκρῷ ἐπέλεγε τάδε. “σὺ μὲν ἐμὲ ζώουσαν τε καὶ
νικέουσάν σε μάχῃ ἀπώλεσας, παῖδα τὸν ἐμὸν ἔλων δόλῳ ·
σὲ δ’ ἐγώ, κατάπερ ἠπείλησα, αἵματος κορέσω.” τὰ μὲν
δὴ κατὰ την Κύρου τελευτὴν τοῦ βίου, πολλῶν λόγων
λεγομένων ὅδε μοι ὃ πιθανώτατος εἴρηται.

Μασσαγέται δὲ ἐσθῆτά τε ὁμοίην τῇ Σκυθικῇ φορέ-
ουσι καὶ δίαιταν ἔχουσι, ἱππόται δέ εἰσι καὶ ἄνιπποι
(ἆιιιφοτέρων γὰρ μετέχουσι) καὶ τοξόται τε καὶ αἰχμο-
φόροι, σαγάρις νομίζοντες ἔχειν. χρυσῷ δὲ καὶ χαλκῷ τὰ
πάντα χρέονται· ὅσα μὲν γὰρ ἐς αἰχμὰς καὶ ἄρδις καὶ
σαγάρις, χαλκῷ τὰ πάντα χρέονται· ὅσα δὲ περὶ κεφαλὴν

