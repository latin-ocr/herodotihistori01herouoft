ΗΡΟΔΟΤΟΥ B. 58-61. 121
πομπὰς καὶ προσαγωγὰς πριῦτοι ἀνθρώπων Αἰγύπτιοί
εἰσι οἱ ποιησάμενοι, καὶ παρὰ τούτων Ἕλληνες μεμαθή-
κασι. τεκμήριον δέ μοι τούτου τόδε· αἱ μὲν γὰρ φαί-
νονται ἐκ πολλοῦ τευ χρόνου ποιεύμεναι, αἱ δὲ Ἑλληνικαὶ
νεωστὶ ἐποιήθησαν.

Πανηγυρίζουσι δὲ Αἰγύπτιοι οῦκ ἅπαξ τοῦ ἐνιαυτοῦ,
πανηγύρις δὲ συχνάς, μάλιστα μὲν καὶ προθυμότατα ἒς
Βούβαστιν πόλιν τῇ Άρτέμιδι, δεύτερα ἒς Βούσιριν πόλιν
τῇ Ἴσι· ἓν ταύτῃ γὰρ δὴ τῇ πόλι ἔστι μέγιστον Ἴσιος
ἱρόν, ἵδρυται δὲ ἡ πόλις αῦτη τῆς Αἰγύπτου έν μέσῳ τῷ
Δέλτα, Ἶσις δέ ἐστι κατὰ τὴν Ἑλλήνιον γλῶσσαν Δημήτηρ.
τρίτα 6³ ές Σάϊν πόλιν τῇ Ἀθηναίῃ πανηγυρίζουσι, τέ-
ταρτα δὲ ἒς Ἡλίου πόλιν τῷ Ἡλίῳ, πέμπτα δὲ ές Βου-
τοῦν πόλιν τῇ Λητοῖ, ἕκτα δὲ ἒς Πάπρημιν πόλιν τῷ
Ἄρεϊ. ἒς με’-ν νυν Βούβαστιν πόλιν ἐπεὰν κομίζωνται,
ποιεῦσι τοιάδε. πλιόουσί τε γὰρ δὴ ἅμα ἄνδρες γυναιξὶ
καὶ πολλόν τι πλῆθος ἑκατέρων ἐν ἑκάστῃ βάρι· αἱ μέν
τινες τῶν γυναικῶν κρόταλα ἔχουσαι κροταλίζουσι, οἱ δὲ
αὐλέουσι κατὰ πάντα τὸν πλόον, αἱ δὲ λοιπαὶ γυναῖκες
καὶ ἄνδρες ἀείδουσι καὶ τὰς χεῖρας κροτέουσι. ε’πεὰν δὲ
πλιόοντες κατά τινα πόλιν ἄλλην γένωνται, ἐγχρίμψαντες
τὴν βᾶριν τῇ γῇ ποιεῦσι τοιάδε· αἱ μέν τινες τῶν γυναι-
κῶν ποιεῦσι τάπερ εἴρηκα, αἲ δὲ τωθάζουσι βοεῦσαι τὰς
έν τῇ πόλι ταύτῃ γυναῖκας, αἱ 6³ ὀρχέονται, αἱ δ’ ἀνασύ-
ρονται ἀνιστάμεναι. ταῦτα παρὰ πᾶσαν πόλιν παραπο-
ταμίην ποιεῦσι. έπεαν δὲ ἀπίκωνται ές την Βούβαστιν,
ὁρτάζουσι μεγάλας ἀνάγοντες θυσίας, καὶ οἶνος ἆμπέ-
λινος ἀναισιμοῦται πλέων ἐν τῇ ὁρτῇ ταύτῃ ἢ ἕν τῷ
ἅπαντι ἐνιαυτῷ τῷ ἐπιλοίπῳ. συμφοιτέουσι δέ, ὅ τι
ἀνὴρ καὶ γυνη ἐστι πλην παιδίων, καὶ ἐς ἑβδοιιιηκοντα
μυριάδας, (ὃς οἱ ἐπιχώριοι λέγουσι. ταῦτα μὲν δη ταύτῃ
ποιέεται, ἐν δὲ Βουσίρι πόλι ὥς ἀνάγουσι τῇ Ἴσι την
ὁρτήν, εἴρηται πρότερόν μοι. τύπτονται μὲνγὰρ δι”] μετὰ
την θυσίην πάντες καὶ πᾶσαι, μυριάδες κάρτα πολλαὶ
ἀνθρώπιον· τὸν δὲ τύπτονται, οὔ μοι ὅσιόν ἔστι λέγειν.
ὅσοι. δὲ Καρῶν εἶσὶ ἒν ΔΑἰγύπτῳ οἰκέοντες, οὗτοι δὲ
τοσουτῳ ἔτι πλέω ποιεῦσι τούτων ὅσῳ καὶ τὰ μέτωπα

59

fio

61

