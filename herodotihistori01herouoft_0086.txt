71

72

30 ΗΡΟΔΟΤΟΥ Α. 70- 72

μεγάθεϊ τριηκοσίους ἀμφορέας χωρέοντα ἦγον 503va βου-
λόμενοι ἀντιδουναι Κροίσῳ. οὗτος ὁ κρητὴρ οὐκ ἀπίκετο
ἔς Σάρδις δι’ αἰτίας διφασίας λεγομένας τάσδε.οἱ μὲν
Λακεδαιμόνιοι λέγουσι (ὗς ἐπείτε ἀγόμενος ἐς τὰς Σάρδις
ὁ κρητὴρ ἐγίνετο κατὰ τὴν Σαμίην, πυθόμενοι Σάμιοι
ἀπελοίατο αὐτὸν νηυσὶ μακρῇσι ἐπιπλεύσαντες· αὐτοὶ δὲ
Σάμιοι λέγουσι ὥς ἐπείτε ὑστέρησαν οἱ ἄγοντες τῶν Λα-
κεδαιμονίων τὸν κρητῆρα, ἐπυνθάνοντο δὲ Σάρδις τε καὶ
Κροῖσον ἡλωκέναι, ἀπέδοντο τὸν κρητῆρα ἓν Σάμῳ, ἰδιώ-
τας δὲ ἄνδρας πριαμένους ἀναθεῖναί μιν ἐς τὸ Ἡραῖον·
τάχα δὲ ἂν καὶ οι ἀποδόμενοι λεγοιεν ἀπικόμενοι ἒς
Σπάρτην ὥς ἀπαιρεθείησαν ὑπὸ Σαιιίων.

Κατὰ μέν νυν τὸν κρητῆρα ου’τω εσχε, Κροῖσος δὲ
ἆιιαρτιὺν τοῦ χρησιιοῦ εποιέετο στρατηίην ες Καππαδο-
κίην, ἐλπίσας καταιρήσειν Κῦρόν τε καὶ τὴν Περσέων
δύναμιν. παρασκευαζομένου δὲ Κροίσου στρατεύεσθαι
ἐπὶ Πέρσας, τῶν τις Λυδιῦν νομιζόμενος καὶ πρόσθε εἶναι
σοφός, ἀπὸ δὲ ταύτης τῆς γνιόμης καὶ τὸ κάρτα οὕνομα
ἓν Λυδοῖσι ἔχων, συνεβούλευσε Κροίσῳ τάδε· οὔνομά οἱ
ἦν Σάνδανις. ε(ιῦ βασιλεῦ, ἐπ’ ἄνδρας τοιούτους στρα-
τεύεσθαι παρασκευάζεαι, οἳ σκυτίνας μὲν ἀναξυρίδας σκυ-
τίνην δὲ τὴν ἄλλην ἐσθῆτα φορέουσι, σιτέονται δὲ οὐκ
ὅσα ἐθέλουσι ἀλλ’ ὅσα ἔχουσι, χώρην ἔχοντες τρηχέαν.
πρὸς δὲ οὐκ οἴνῳ διαχρέονται ἀλλ’ ὑδροποτέουσι, οὐ σῦκα
δὲ ἔχουσι τρώγειν, οὐκ ἄλλο ἀγαθὸν οὐδέν. τοῦτο μὲν δή,
εἰ νικήσεις, τί σφεας ἀπαιρήσεαι, τοῖσί γε μὴ ἔστι μηδέ-ν,-
τοῦτο δέ, ἢν νικηθῇς, μάθε ὅσα ἀγαθά ἀποβαλέεις· γευ-
σάμενοι γὰρ τῶν ἡμετέρων ἀγαθῶν περιέξονται οὐδὲ
ἀπωστοὶ ἔσονται. ἐγὼ μέν νυν θεοῖσι ἔχω χάριν, οἳ οὐκ
ἐπὶ νόον ποιεῦσι Πέρσῃσι στρατεύεσθαι ἐπὶ Λυδούς.”
ταῦτα λέγων οὐκ ἐ’πειθε τὸν Κροῖσον· Πέρσῃσι γὰρ πρὶν
Λυδοὺς καταστρέψασθαι ἧν οὔτε ἁβρὸν οὔτε ἀγαθὸν
οὖόέν.

Οἱ δὲ Καππαδόκαι ὑπ’Ἑλλήνων Σύριοι οὗνοιιάζονται·
ἦσαν δὲ οι Σύριοι οὗτοι τὸ μὲν πρότερον ἢ Πέρσας ἄρξαι
Μήδων κατήκοοι, τότε δὲ Κύρου· ὁ γὰρ οὖρος ἠν τῆς τε
Μηδικης ἀρχης καὶ τῆς Λυδικης ὁ Αλυς ποταμός, ὃς ῥέει

