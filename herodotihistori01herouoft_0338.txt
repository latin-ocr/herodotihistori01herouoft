100

101

102

103

282 ΗΡΟΔΟΤΟΥ Δ. 100-103.

τὸ δ’ ἀπὸ τῆς Ταυρικῆς ἤδη Σκύθαι τὸ κατύπερθε τῶν
Ταύρων καὶ τὰ πρὸς θαλάσσης τῆς ἠοίης νέμονται, τοῦ
τε Βοσπόρου τοῦ Κιμμερίου τὰ πρὸς ἑσπέρης καὶ τῆς
λίμνης τῆς Μαιήτιδος μέχρι Τανάϊδος ποταμοῦ, ὃς ἐκδι-
δοῖ ἒς μυχὸν τῆς λίμνης ταύτης. ἤδη ῶν άπὸ μὲνἼστρου τὰ
κατύπερθε ἒς τὴν μεσόγαιαν φέροντα ἀποκληίεται ἡ Σκυ-
θικὴ ὑπὸ πρώτων Ἀγαθύρσων, μετὰ δὲ Νευρῶν, ἔπειτεν
δὲ Ἀνδροφάγων, τελευταίων δὲ Μελαγχλαίνων. ἔστι ῶν
τῆς Σκυθικῆς ῶς ἐούσης τετραγώνου, τῶν δύο μερέων
κατηκόντων ἐς θάλασσαν, πάντῃ ἰ’σον τό τε ἒς τὴν μεσό-
γαιαν φέρον καὶ τὸ παρὰ τὴν θάλασσαν. άπὸ γὰρ Ἴστρου
ἐπὶ Βορυσθένεα δέκα ἡμερέων ὁδός, ἀπὸ Βορυσθένεός τ’
ἐπὶ την λίμνην την Μαιῆτιν ἑτερέων δέκα· καὶ τὸ άπὸ
θαλάσσης ἐς μεσόγαιαν ἒς τοὺς Μελαγχλαίνους τοὺς κατύ-
περθε Σκυθέων οἰκημένους εἴκοσι ἡμερέων ὁδός. ἡ δὲ
ὁδὸς ἡ ἡμερησίη ἀνα διηκόσια στάδια συμβέβληταί μοι.
οἷ”τω ἂν ε’ίη τῆς Σκυθικῆς τὰ ἐπικάρσια τετρακισχιλίων
σταδίων καὶ τὰ ὄρθια τὰ ἐς την μεσόγαιαν φέροντα
ἑτέρων τοσούτων σταδίων. ἡ μέν νυν γῆ αὕτη ἐστὶ μέγα-
θος τοσαύτη.

Οἱ δὲ Σκυθαι δόντες σφίσι λόγον ῶς οὐκ οἶοί τέ εἰσι
τὸν Δαρείου στρατὸν ἰθυμαχίῃ διώσασθαι μοῦνοι, ἔπεμ-
πον ἔς τοὺς πλησιοχώρους ἀγγέλους· τῶν δὲ καὶ δὴ οἳ
βασιλέες συνελθόντες ἐβουλεύοντο ῶς στρατοῦ ἐπελαύ-
νοντος μεγάλου. ἦσαν δὲ οἳ συνελθόντες βασιλέες Ταύρων
καὶ Ἀγαθύρσων καὶ Νευρῶν καὶ Ἀνδροφάγων καὶ Μελαγ-
χλαίνων καὶ Γελωνῶν καὶ Βουδίνων καὶ Σαυροματέων.
τούτων Ταῦροι μὲν νόμοισι τοιοισίδε χρέονται. θύουσι
μὲν τῇ παρθένῳ τούς τε ναυηγοὺς καὶ τοὺς ἂν λάβωσι
Ἑλλήνων ἀπενειχθέντας τρόπῳ τοιῷδε· καταρξάμενοι
ῥοπάλῳ παίουσι τὴν κεφαλήν. οἱ μὲν δη λέγουσι ῶς τὸ
σῶμα ἀπὸ τοῦ κρημνοῦ ὠθέουσι κάτω (ἐπὶ γὰρ κρημνοῦ
ἵδρυται τὸ ἱρόν), την δὲ κεφαλὴν ἀνασταυροῦσι· οἱ δὲ
κατὰ μὲν τὴν κεφαλὴν ὁμολογέουσι, τὸ μέντοι σῶμα οὗκ
ὠθέεσθαι ἀπὸ τοῦ κρημνοῦ λέγουσι ἀλλὰ γῇ κρύπτεσθαι.
τὴν δὲ δαίμονα ταύτην τῇ θύουσι λέγουσι αὐτοὶ Ταῦροι
Ἰφιγένειαν την Άγαμέμνονος εἶναι. πολεμίους δὲ ἄνδρας

