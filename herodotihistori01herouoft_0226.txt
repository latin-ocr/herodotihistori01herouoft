170

1ῖ1

170 ΗΡΟΔΟΤΟΥ Β. 169—171.

καὶ ὁ Ἄμασις πάντας Αἰγυπτίους ἀπίκοντο ἐς Μώμεμφιν
πόλιν, συνέβαλον· καὶ ἐμαχέσαντο μὲν εὖ οἱ ξεῖνοι, πλη-
θεϊ πολλῷ ἐλάσσονες ἐόντες κατὰ τοῦτο ἑσσώθησαν.
Ἀπρίεω δὲ λέγεται εἶναι ἥδε διάνοια, μηδ’ ἂν θεόν μιν
μηδένα δύνασθαι παῦσαι τῆς βασιληίης· οὕτω ἀσφαλέως
ἑωυτῷ ἱδρῦσθαι ἐδόκεε. καὶ δὴ τότε συμβαλὼν ἑσσώθη
καὶ ζωγρηθεὶς ἀπήχθη ἐς Σάϊν πόλιν, ἐς τὰ ἑωυτοῦ οἰκία
πρότερον ἐόντα, τότε δὲ Ἀμάσιος ἤδη βασιλήια. ἐνθαῦτα
δὲ τέως μὲν ἐτρέφετο ἐν τοῖσι βασιληίοισι, καί μιν Άιιασις
εὖ περιεῖπε· τέλος δὲ μεμφομένων Αἰγυπτίων ὥς οὗ
ποιέοι δίκαια τρέφων τὸν σφίσι τε καὶ ἑωυτῷ ἔχθιστον,
οὕτω δὴ παραδιδοῖ τὸν ᾍπρίην τοῖσι Αἰγυπτίοισι. οἱ
δέ μιν ἀπέπνιξαν, καὶ ἔπειτεν ἔθαψαν ἐν τῇσι πατρωίῃσι
ταφῇσι· αἱ δέ εἶσι ἐν τῷ ἱρῷ τῆς Σίθηναιής, ἀγχοτάτω
τοῦ μεγάρου, ἐσιόντι ἀριστερῆς χειρός. ἔθαψαν δὲ Σᾶῐται
πάντας τοὺς ἐκ νομοῦ τούτου γενομένους βασιλέας ἔσω
ἐν τῷ ἱρῷ. καὶ γὰρ τὸ τοῦ Ἀμάσιος σῆμα ἑκαστέρω μέν
ἐστι τοῦ μεγάρου ἢ τὸ τοῦ Ἀπρίεω καὶ τιῦν τούτου προ-
πατόρων, ἔστι μέντοι καὶ τοῦτο ἐν τῇ αὐλῇ τοῦ ἱροῦ,
παστὰς λιθίνη μεγάλη καὶ ἠσκημένη στύλοισί τε φοίνικας
τὰ δένδρεα μεμιμηλιιένοισι καὶ τῇ ἄλλῃ δαπάνῃ. ἔσω δὲ
ἐν τῇ παστάδι διξὰ θυρώματα ἔστηκε, ἐν δὲ τοῖσι θυρώ-
μασι ἡ θήκη ἐστί. εἰσὶ δὲ καὶ αἱ ταφαὶ τοῦ οὐκ ὅσιον ποι-
εῦμαι ἐπὶ τοιούτῳ πρήγματι ἐξαγορεύειν τοῦνομα ἐν Σάϊ,
ἐν τῷ ἱρῷ τῆς Σ-ίθηναίης, ὄπισθε τοῦ νηοῦ, παντὸς τοῦ
τῆς Ἀθηναίης ἐχόμεναι τοίχου. καὶ ἐν τῷ τεμένεϊ ὀβελοὶ
ἑστᾶσι μεγάλοι λίθινοι, λίμνη τέ ἐστι ἐχομένη λιθίνῃ
κρηπῖδι κεκοσμημένη καὶ ἐργασμένη εὖ κύκλῳ, καὶ μέγα-
θος, (ὃς ἐμοὶ ἐδόκεε, ὅσηπερ ἡ ἐν Δήλῳ ἡ τροχοειδὴς
καλεομένη. ἐν δὲ τῇ λίμνῃ ταύτῃ τὰ δείκηλα τιῦν παθέων
αὐτοῦ νυκτὸς ποιεῦσι, τὰ καλέουσι μυστήρια Αἰγύπτιοι.
περὶ μέν νυν τούτων εἰδότι μοι ἐπὶ πλέον ὥς ἕκαστα
αι’-τῷν ἔχει, εὔστομα κείσθω. καὶ τῆς Δήμητρος τελετῆς
πέρι, τὴν οἱ Ἕλληνες θεσμοφόρια καλέουσι, καὶ ταύτης
μοι πέρι εἷ”στομα κείσθω, πλὴν ὅσον αὐτῆς ὁσίη ἐστὶ
λέγειν. αἱ Δαναοῦ θυγατέρες ἦσαν αἱ τὴν τελετὴν ταύτην
ἐξ Αἰγύπτου ἐξαγαγοῦσαι καὶ διδάξασαι τὰς Πελασγιώ,

