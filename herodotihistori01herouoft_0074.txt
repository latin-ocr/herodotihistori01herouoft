45

46

47

18 ΗΡΟΔΟΤΟΥ Α. 45-47.

φύλακον συμπέμψας αὐτὸν εῦρήκοι πολεμιώτατον. παρ-
ἦσαν δὲ μετὰ τοῦτο οἱ Λυδοὶ φέροντες τὸν νεκρόν, όπισθε
δὲ είπετό οἱ 5 φονεύς. στὰς δὲ οὗτος πρὸ τοῦ νεκροῦ
παρεδίδου ἑωυτὸν Κροίσω προτείνων τὰς χεῖρας, ἐπι-
κατασφάξαι μιν κελεύων τιῦ νεκριῦ, λέγων τήν τε προτέρην
ἑωυτοῦ συμφορήν, καὶ ὥς ἐπ’ ἐκείνη τὸν καθήραντα ἇπο-
λωκεκώς ε’ίη, οὖδέ οἱ εἴη βιώσιμον. Κροῖσος δὲ τούτων
ἀκούσας τόν τε Ἄδρηστον κατοικτείρει, καίπερ ἐὼν ἓν
κακῷ οἰκηίῳ τοσούτῳ, καὶ λέγει πρὸς αὐτόν “ἕχω, ὦ ξεῖνε,
παρὰ σεῦ πᾶσαν τὴν δίκην, ἐπειδὴ σεωυτοῦ καταδικάζεις
θάνατον. εἷς δὲ οῦ σύ μοι τοῦδε τοῦ κακοῦ αἴτιος, εἰμὴ
ὅσον ἀέκων εξεργάσαο, αλλὰ θεῶν κού τις, ὅς μοι καὶ
πάλαι προεσήμαινε τὰ μέλλοντα έσεσθαι. ” Κροῖσος μέν
νυν έθαψε, ὡς οικὸς ἧν, τὸν ἑωυτοῦ παῖδα· Ἄδρηστος δὲ
5 Γορδίεω τοῦ Μι’,δεω οὗτος δη 5 φονεὺς μὲν τοῦ ἑωυτοῦ
ἀδελφεοῦ γενόιιειος φονεὺς δὲ τοῦ καθήραντος, ἐπείτε
ἡσυχίη τῶν ἀνθρώπων ἐγένετο περὶ τὸ σῆμα συγγινω-
σκόμενος ἀνθρώπιον εἶναι τῶν αὖτὸς ᾔδεε βαρυσυμφορώ-
τατος, ἑωυτὸν ἐπικατασφάζει τῷ τύμβῳ.

Κροῖσος δὲ ἐπὶ δύο ἔτεα ἓν πένθεϊ μεγάλῳ κατῆστο
τοῦ παιδὸς ἐστερημένος. μετὰ δὲ ἡ Ἀστυάγεος τοῦ Κυα-
ξάρεω ἡγεμονίη καταιρεθεῖσα ὑπὸ Κύρου τοῦ Καμβύσεω
καὶ τὰ τῶν Περσέων πρήγματα αὐξανόμενα πένθεος μὲν
Κροῖσον ἀπέπαυσε, ἐνέβησε δὲ’ ες φροντίδα, ει κως δυ’-
ναιτο, πρὶν μεγάλους γειέσθαι τους Πέρσας, καταλαβεῖν
αὐτῶν αὐξανομένην την δύναμιι. μετὰ ών τὴν διάνοιαν
ταύτην αὐτίκα ἀπεπειρᾶτο τῶν μαιτηιων τιῦν τε ἐν Ἕλ-
λησι καὶ τοῦ έν Λιβύῃ, διαπέμψας ἄλλους ἄλλῃ, τοὺς μὲν
ἐς Δελφοὺς ἰέναι, τοὺς δὲ ές Ἄβας τὰς Φωκέων, τοὺς δὲ
ἐς Δωδώνην· οἱ δέ τινες ἐπέμποντο παρά τε Ημφιάρεων
καὶ παρὰ Τροφώνιον, οἱ δὲ τῆς Μιλησίης ές Βραγχίδας.
ταῦτα μέν νυν τὰ Ἑλληνικὰ μαντήια ές τὰ ἀπέπεμψε μαν-
τευσόμενος Κροῖσος· Λιβύης δὲ παρ’ἰέίμμωνα ἀπέστειλε
ἄλλους χρησομένους. διέπεμπε δὲ πειρεόμενος τῶν μαν-
τηίων ὅ τι φρονέοιεν, ὠς, εἰ φρονέοντα τὴν ἀλήθειαν εὗρε-
θείη, ἓπείρηταί σφεα δεύτερα πέμπων εἷ ἐπιχειρέοι ἐπὶ
Πέρσας στρατεύεσθαι. ἐντειλάμενος δὲ τοῖσι Λυδοῖσι

