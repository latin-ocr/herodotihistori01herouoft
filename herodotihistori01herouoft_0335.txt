ΗΡΟΔΟΤΟΥ Δ. 93-95, 279
τοὺς ἀθανατίζοντας. οἱ μὲν γὰρ δη τὸν Σαλμυδησσὸν
ἔχοντες Θρήικες καὶ ὑπὲρ Ἀπολλωνίης τε καὶ Μεσαμβρίης
πόλιος οἰκημένοι, καλεόμενοι δὲ Σκυρμιάδαι καὶ Νιψαῖοι,
ἀμαχητὶ σφέας αὐτοὺς παρέδοσαν Δαρείῳ· οἱ δὲ Γέται
πρὸς ἀγνωμοσύνην τραπόμενοι αὐτίκα ἐδουλώθησαν, Θρη-
ίκων ἐόντες ἀνδρηιώτατοι καὶ δικαιότατοι. ἀθανατίζουσι
δὲ τόνδε τὸν τρόπον· οὔτε ἀποθνήσκειν ἑωυτοὺς νομίζουσι
ι’έναι τε τὸν ἀπολλύμενον παρὰ Ζάλμοξιν δαίμονα· οἱ δὲ
αὐτῶν τὸν αι’·τὸν τοῦτον οὗνομάζουσι Γεβελέιζιν. διὰ πεν-
τετηρίδος δὲ τὸν πάλῳ λαχόντα αἰεὶ σφέων αὐτῶν ἀπο-
πέμπουσι ἄγγελον παρὰ τὸν Ζάλμοξιν, ἐντελλόμενοι τιῦν
ἂν ἑκάστοτε δέωνται. πέμπουσι δὲ ὦδε· οἱ μὲν αὐτῶν
ταχθέντες ἀκόντια τρία ἔχουσι, ἄλλοι δὲ διαλαβόντες τοῦ
ἀποπεμπομένου παρὰ τὸν Ζάλμοξιν τὰς χεῖρας καὶ τοὺς
πόδας, ἀνακινήσαντες αὐτὸν μετέωρον ῥιπτέουσι ές τὰς
λόγχας. ἢν μὲν δὴ ἀποθάνῃ ἀναπαρείς, τοῖσι δὲ ἵλεος ὃ
θεὸς δοκέει εἶναι· ἢν δὲ μὴ ἀποθάνῃ, αἰτιεῦνται αὐτὸν
τὸν ἄγγελον, φάμενοί μιν ἄνδρα κακὸν εἶναι, αἰτιησάμενοι
δὲ τοῦτον ἄλλον ἀποπέμπουσι. ἐντέλλονται δὲ ἔτι ζώοντι.
οὗτοι οἱ αὐτοὶ Θρήικες καὶ πρὸς βροντήν τε καὶ ἀστρα-
πὴν τοξεύοντες ἄνω πρὸς τὸν οὗρανὸν ἀπειλέουσι τῴ θεῷ,
οὐδένα ἄλλον θεὸν νομίζοντες εἶναι εἰ μη τὸν σφέτερον.
ὥς δὲ ἐγὼ πυνθάνομαι τιῦν τὸν Ἑλλήσποντον οἰκεόντων
Ἑλλήνιον καὶ Πόντον, τὸν Ζάλμοξιν τοῦτον ἐόντα ἀνθρω-
πον δουλεῦσαι ἓν Σάμῳ, δουλεῦσαι δὲ Πυθαγόρῃ τῷ
Μνησάρχου· ἐνθεῦτεν δὲ αὐτὸν γενόμενον ἐλεύθερον χρή-
ματα κτήσασθαι συχνά, κτησάμενον δὲ ἀπελθεῖν ἐς τὴν
ἑωυτοῦ· ἅτε δὲ κακοβίων τε ἐόντων τιῦν Θρηίκων καὶ
ὑπαφρονεστέρων, τὸν Ζάλμοξιν τοῦτον ἐπιστάμενον δίαι-
τάν τε Ἰάδα καὶ ἤθεα βαθύτερα ἢ κατὰ Θρήικας, οἶα
Ἕλλησί τε ὁμιλήσαντα καὶ Ἑλλήνων οὗ τῷ ἀσθενεστάτῳ
σοφιστῇ Πυθαγόρῃ, κατασκευάσασθαι ἀνδρεῶνα, ἐς τὸν
πανδοκεύοντα τιῦν ἀστῶν τοὺς πρώτους καὶ εὐτυχέοντα
ἀναδιδάσκειν ὥς οὕτε αὐτὸς οὕτε οἱ συμπόται αὐτοῦ οὕτε
οἱ ἐκ τούτων αἰεὶ γινόμενοι ἀποθανέονται, ἀλλ’ ἥξουσι ἒς
χῶρον τοῦτον ἵνα αἰεὶ περιεόντες ἕξουσι τὰ πάντα ἀγαθά.
ἐν ᾦ δὲ ἐποίεε τὰ καταλεχθέντα καὶ ἔλεγε ταῦτα, ἐν τούτῳ

94

95

