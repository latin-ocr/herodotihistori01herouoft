ΗΡΟΔΟΤΟΥ Α. 90. 91. 41.
ὀνειδίσαι. Κῦρος δὲ γελάσας εἷπε ακαὶ τούτου τεύξεαι
παρ’ ἐμεῦ, Κροῖσε, καὶ ἄλλου παντὸς τοῦ ἂν ἑκάστοτε
δέῃ.” ὠς δὲ ταῦτα ἤκουσε ὁΚροῖσος, πέμπων τῶν Λυδῶν
ἐς Δελφοὺς ἐνετέλλετο τιθέντας τὰς πέδας ἐπὶ τοῦ νηοῦ
τὸν οὗδὸν εἰρωτᾶν εἰ οὔ τι ἐπαισχύνεται τοῖσι μαντηίοισι
ἐπαείρας Κροῖσον στρατεύεσθαι ἐπὶ Πέρσας (ὃς κατα-
παύσοντα τὴν Κύρου δύναμιν, ἀπ’ ἧς οἱ ἀκροθίνια τοι-
αῦτα γενέσθαι, δεικνύντας τὰς πέδας· ταῦτά τε ἐπειρω-
τᾶν, καὶ εἰ ἀχαρίστοισι νόμος εἶναι τοῖσι Ἑλληνικοῖσι
θεοῖσι. ἀπικομένοισι δὲ τοῖσι Λυδοῖσι καὶ λέγουσι τὰ
ἐντεταλμένα τὴν Πυθίην λέγεται εἰπεῖν τάδε. (ετὴν πε-
πρωμένην μοῖραν ἀδύνατά ἐστι ἀποφυγεῖν καὶ θεῷ. Κροῖ-
σος δὲ πέμπτου γονέος ἁμαρτάδα ἐξέπλησε, ὃς ἐών δορυ-
φόροςἩρακλειδέων δόλῳ γυναικηίῳ ἐπισπόμενος ἐφόνευσε
τὸν δεσπότην καὶ ἴσχε την ἐκείνου τιμὴν οὐδέν οἱ προση-
κουσαν. προθυμεομένου δὲ Λοξίεω ὅκως ἂν κατὰ τοὺς
παῖδας τοὺς Κροίσου γένοιτο τὸ Σαρδίων πάθος καὶ μὴ
κατ’ αὐτὸν Κροῖσον, ούκ οἷός τε ἐγένετο παραγαγεῖν μοίρας.
ὅσον δὲ ἐνέδωκαν αὗται, ἤνυσέ τε καὶ ἐχαρίσατό οἱ· τρία
γὰρ ἔτεα ἐπανεβάλετο τὴν Σαρδίων ἅλωσιν, καὶ τοῦτο
ἐπιστάσθω Κροῖσος ὡς ὕστερον τοῖσι ἔτεσι τούτοισι ἁλοὺς
τῆς πεπρωμένης. δεύτερα δὲ τούτων καιολιιένῳ αύτῷ ἐπήρ-
κεσε. κατὰ δὲτὸ μαντήιον τὸ γενόμενον οὐκ ὀρθῶς Κροῖ-
σος μέμφεται. προηγόρειέ γάρ οἱΛοξίης, ἢν στρατεύηται
ἐπὶ Πέρσας, μεγάλην ἀρχὴν αὐτὸν καταλύσειν. τὸν δὲ πρὸς
ταῦτα χρῆν εὖ μέλλοντα βουλεύεσθαι ἐπείρεσθαι πέμ-
ψαντα κότερα τὴν ἑωυτοῦ ’ἢ τὴν Κύρου λέγοι ἀρχήν. οὗ
συλλαβὼν δὲ τὸ ῥηθὲν οὐδ’ ἐπανειρόμενος ἑωυτὸν αἴτιον
ἀποφαινέτω. τῷ καὶ τὸ τελευταῖον χρηστηριαζομένῳ εἶπε
τὰ εἷπε Λοξίης περὶ ἡμιόνου, οὐδὲ τοῦτο συνέλαβε. ἦν
γὰρ δη ὁ Κῦρος οὗτος ἡμίονος· ἐκ γὰρ δυῶν οὐκ ὁμοε-
θνέων ἐγεγόνεε, μητρὸς ἀλιιείνονος πατρὸς δὲ ὑποδεεστέ-
ρου· ἡ μὲν γὰρ ἧν Μηδὶς καὶ Ἀστυάγεος θυγάτηρ τοῦ
Μήδων βασιλέος, ὃ δὲ Πέρσης τε ἧν καὶ ἀρχόμενος ὑπ’
ἐκείνοισι καὶ ἔνερθε ἐιὺν τοῖσι ἅπασι δεσποίνῃ τῇ ἑωυτοῦ
συνοίκεε.” ταῦτα μὲν ἡ Πυθίη ὑπεκρίνατο τοῖσι Λυδοῖσι,
οἱ δὲ ἀνήνεικαν ἐς Σάρδις καὶ ἀπήγγειλαν Κροίσῳ, ὁ δὲ

91

