ΗΡΟΔΟΤΟΥ Δ. 98. 99. 281
καλέσας ἒς λόγους τοὺς Ἰώνων τυράννους ἔλεγε τάδε.
αἄνδρες Ἴωνες, ἡ μὲν πρότερον γνώμη ἀποδεχθεῖσα ἒς
τὴν γέφυραν μετείσθω μοι, ἔχοντες δὲ τὸν ἱμάντα τόνδε
ποιέετε τάδε’ ἐπεάν με ἰ’δητε τάχιστα πορευόμενον ἐπὶ
Σκύθας, ἀπὸ τούτου ἀρξάμενοι τοῦ χρόνου λύετε ἅμμα
ἓν ἑκάστης ἡμέρης· ἢν δὲ ἓν τούτῳ τῷ χρόνῳ μὴ παρέω
ἀλλὰ διεξέλθωσι ὑμῖν αἱ ἡμέραι τῶν ἁμμάτων, ἆποπλώετε
ἐς τὴν ὑμετέρην αὐτῶν. μέχρι δὲ τούτου, ἐπείτε οὕτω μετέ-
δοξε, φυλάσσετε τὴν σχεδίην, πᾶσαν προθυμίην σωτηρίης
τε καὶ φυλακῆς παρεχόμενοι. ταῦτα δὲ ποιεῦντες ἐμοὶ
μεγάλως χαριέεσθε.” Δαρεῖος μὲν ταῦτα ε’ίπας ἒς τὸ
πρόσω ἠπείγετο,

Τῆς δὲ Σκυθικῆς γῆς ἡ Θρηίκη τὸ ἒς θάλασσαν προ-
κέεται· κόλπου δὲ ἀγομένου τῆς γῆς ταύτης, ἡ Σκυθική
τε ἐκδέκεται καὶ δ”Ιστρος ἐκδιδοῖ ἐς αῦτήν, πρὸς εὖρον
ἄνεμον τὸ στόμα τετραμμένος. τὸ δὲ ἇπὸἼστρου ἔρχομαι
σημανέων τὸ πρὸς θάλασσαν αὐτῆς τῆς Σκυθικῆς χώρης
ἒς μέτρησιν. ἀπὸ Ἴστρου αὕτη ἤδη ἀρχαίη Σκυθική ἔστι,
πρὸς μεσαμβρίην τε καὶ νότον ἄνεμον κειμένη, μέχρι
πόλιος καλεομένης Καρκινίτιδος. τὸ δὲ άπὸ ταύτης τὴν
μὲν ἐπὶ θάλασσαν τὴν αὐτὴν φέρουσαν, ἐοῦσαν ὀρεινήν
τε χώρην καὶ προκειμένην τὸ ἐς Πόντον, νέμεται τὸ Ταυ-
ρικὸν ἔθνος μέχρι χερσονήσου τῆς τρηχέης καλεομένης·
αὕτη δὲ ἒς θάλασσαν τὴν πρὸς ἀπηλιώτην ἄνεμον κατήκει.
ἔστι γὰρ τῆς Σκυθικῆς τὰ δύο μέρεα τῶν οῖ”ρων ἒς θά-
λασσαν φέροντα, τήν τε πρὸς μεσαμβρίην καὶ τὴν πρὸς
ἠῶ, κατάπερ τῆς ᾍττικῆς χώρης, καὶ παραπλήσια ταύτῃ
καὶ οἱ Ταῦροι νέμονται τῆς Σκυθικῆς, ὥς εἰ τῆς Άττικῆς
ἄλλο ἔθνος καὶ μὴ Ἀθηναῖοι νεμοίατο τὸν γουνὸν τὸν
Σουνιακόν, μᾶλλον ἐς τὸν πόντον τὴν ἄκρην ἀνέχοντα, τὸν
ἀπὸ Θορικοῦ μέχρι Ἀναφλύστου δήμου. λέγω δὲ ὠς εἶναι
ταῦτα σμικρὰ μεγάλοισι συμβαλεῖν. τοιοῦτο ἡ Ταυρική
ἔστι. ὃς δὲ τῆς Ἀττικῆς ταῦτα μὴ παραπέπλωκε, {yth δὲ
ἄλλως δηλώσω· ὥς εἰ τῆς Ἰηπυγίης ἄλλο ἔθνος καὶ μὴ
Ἰήπυγες ἀρξάμενοι ἐκ Βρεντεσίου λιμένος ἀποταμοίατο
μέχρι Τάραντος καὶ νεμοίατο τὴν ἄκρην. δύο δὲ λέγων
ταῦτα πολλὰ λέγω παρόμοια, τοῖσι ἄλλοισι οἷκεὴ Ταυρική.

99

