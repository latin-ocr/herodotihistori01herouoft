130

131

132

152 ΗΡΟΔΟΤΟΥ B. 129—132.

εῦ, καὶ δὴ καὶ τῷ ἐπιμεμφομένῳ ἐκ τῆς δίκης παρ’ ἑωυ-
τοῦ διδόντα ἄλλα ἀποπιμπλάναι αὐτοῦ τὸν θυμόν. ἐόντι
δὲ ἠπίῳ τῷ Μυκερίνῳ κατὰ τοὺς πολιήτας καὶ ταῦτα
ἐπιτηδεύοντι πρῶτον κακῶν ἄρξαι τὴν θυγατέρα ἀποθα-

-νοῦσαν αὖτοῦ, τὴν μοῦνόν οἱ εἶναι ἐν τοῖσι οἰκίοισι τέκνον.

τὸν δὲ ὑπεραλγήσαντά τε τῷ περιεπεπτώκεε πρήγματι,
καὶ βουλόμενον περισσότερόν τι τῶν ἄλλων θάψαι τὴν
θυγατέρα, ποιήσασθαι βοῦν ξυλίνην κοίλην, καὶ ἔπειτεν
καταχρυσώσαντά μιν ταύτην ἔσω ἐν αὗτῇ θάψαι ταύτην
δὴ τὴν ἀποθανοῦσαν θυγατέρα. αῦτη ὦν ἡ βοῦς γῇ οῦκ
ἐκρύφθη, ἀλλ’ ἔτι καὶ ἐς ἐμὲ ἧν φανερή, ἐν Σάϊ μὲν πόλι
ἐοῦσα, κειμένη δὲ ἐν τοῖσι βασιληίοισι ἐν οἰκήματι ἠσκη-
μένῳ· θυμιήματα δὲ παρ) αὐτῇ παντοῖα καταγίζουσι άνὰ
πᾶσαν ἡμέρην, νύκτα δὲ ἑκάστην πάννυχος λύχνος παρα-
καίεται. ἀγχοῦ δὲ τῆς βοὸς ταύτης ἐν ἄλλῳ οἰκήματι
εἰκόνες τῶν παλλακέων τῶν Μυκερίνου ἑστᾶσι, (ὃς ἔλεγον
οἱ ἐν Σάϊ πόλι ἱρέες· ἑστᾶσι μὲν γὰρ ξύλινοι κολοσσοί,
ἐοῦσαι ἀριθμὸν ὡς εἴκοσι μάλιστά κῃ, γυμναὶ ἐργασμέ-
ναι· αἵτινες μέντοι εἰσί, οὔκ ἔχω εἰπεῖν πλὴν ἢ τὰ λεγό-
μενα. οἱ δέ τινες λέγουσι περὶ τῆς βοὸς ταύτης καὶτῶν
κολοσσῶν τόνδε τὸν λόγον, ὡς Μυκερῖνος ἠράσθη τῆς ἑωυ-
τοῦ θυγατρὸς καὶ ἔπειτεν ἐμίγη οἱ ἀεκούσῃ· μετὰ δὲ
λέγουσι ὠς ἡ παῖς ἀπήγξατο ὕπ’ ἄχεος, ὁ δέ μιν ἔθαψε
ἐν τῇ βοῒ ταύτῃ, ἡ δὲ μήτηρ αῦτῆς τιῦν ἀμφιπόλων τῶν
προδουσέων τὴν θυγατέρα τῴ πατρὶ ἀπέταμε τὰς χεῖρας,
καὶ νῦν τὰς εἰκόνας αὐτέων εἰναι πεπονθυίας τάπερ αἱ
ζωαὶ ἔπαθον. ταῦτα δὲ λέγουσι φλυηρέοντες, ὡς ἐγὼ
δοκέω, τά τε ἄλλα καὶ δη καὶ τὰ περὶ τὰς χεῖρας τῶν
κολοσσῶν· ταῦτα γὰρ ὦν καὶ ἧμεῖς ὦρέομεν ὅτι ῦπὸ
χρόνου τὰς χεῖρας ἀποβεβλήκασι, αἳ ἐν ποσὶ αῦτέων ἐφαί-
νοντο ἐοῦσαι ἔτι καὶ ἐς ἐμέ. ἡ δὲ βοῦς τὰ μὲν ἄλλα κατα-
κέκρυπται φοινικέῳ εῗματι, τὸν αῦχένα δὲ καὶ τὴν κεφαλὴν
φαίνει κεχρυσωμένα παχέι· κάρτα χρυσῷ· μεταξὺ δὲ τῶν
κερέων ὁ τοῦ ἡλίου κύκλος μεμιμημένος ἔπεστι χρύσεος.
ἔστι δὲ ἡ βοῦς οῦκ ὀρθὴ ἀλλ’ ἐν γούνασι κειμένη, μέγα-
θος δὲ ὅσηπερ μεγάλη βοῦς ζωή. ἐκφέρεται δὲ ἐκ τοῦ
οἰκήιιιατος ἀνὰ πάντα τὰ ἔτεα, ἐπεὰν τύπτωνται οἱ

