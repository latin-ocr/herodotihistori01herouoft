ΗΡΟΔΟΤΟΥ Δ. 187—191. 313
σφι εἴκος’ τράγου οὖρον σπείσαντες ῥύονταί σφεας. λέγω
δὲ τὰ λέγουσι αὐτοὶ Λίβυες. θυσίαι δὲ τοῖσι νομάσι εἰσὶ
αἵδε· ἐπεὰν τοῦ ὠτὸς ἀπάρξωνται τοῦ κτήνεος, ῥιπτέουσι
ὑπὲρ τὸν δόμον, τοῦτο δὲ ποιήσαντες ἀποστρέφουσι τὸν
αὐχένα αὐτοῦ. θύουσι δὲ ἡλίῳ καὶ σελήνῃ μούνοισι. τού-
τοισι μέν νυν πάντες Λίβυες θύουσι, ἀτὰρ οἱ περὶ τὴν
Τριτωνίδα λίμνην νέμοντες τῇ Ἀθηναίῃ μάλιστα, μετὰ δὲ
τῷ Τρίτωνι καὶ τῷ Ποσειδέωνι. τὴν δὲ ἄρα ἐσθῆτα καὶ
τὰς αἰγίδας τῶν ἀγαλμάτων τῆς Ἀθηναίης ἐκ τῶν Λιβυσ-
σέων ἐποιήσαντο οἱ Ἕλληνες· πλὴν γὰρ ἢ ὅτι σκυτίνη ᾗ
ἐσθής τῶν Λιβυσσέων ἐστὶ καὶ οἱ θύσανοι οἱ ἐκ τῶν
αἰγίδων αὐτῇσι οὐκ ὄφιές εἰσι ἀλλ’ ἱμάντινοι, τὰ δὲ ἄλλα
πάντα κατὰ τώυτὸ ἔσταλται. καὶ δὴ καὶ τοῦνομα κατη-
γορέει ὅτι ἐκ Λιβύης ἥκει ἦ στολὴ τιῦν Παλλαδίων· αἰγέας
γὰρ περιβάλλονται ψιλὰς περὶ τὴν ἐσθῆτα θυσανωτὰς αἱ
Λίβυσσαι, κεχριμένας ἐρευθεδάνῳ, ἐκ δὲ τῶν αἰγέων τού·
των αἰγίδας οἱἝλληνες μετουνομασαν. δοκέει δ’ ἔμοιγε
καὶ ἡ ὀλολυγὴ ἐν ἱροῖσι ἐνθαῦτα πρῶτον γενέσθαι· κάρτα
γὰρ ταύτῃ χρέονται αἱ Λίβυσσαι καὶ χρέονται καλῶς. καὶ
τέσσερας ἵππους συζευγνύναι παρὰ Λιβύων οἱ Ἕλληνες
’ μεμαθήκασι. θάπτουσι δὲ τοὺς ἀποθνήσκοντας οἱ νομάδες
κατάπερ οἱἝλληνες, πλὴν Νασαμώνων· οὗτοι δὲ κατη-
μένους θάπτουσι, φυλάσσοντες, ἐπεὰν ἀπίῃ τήν ψυχήν,
ὅκως μιν κατίσουσι μηδὲ ὕπτιος ἀποθανέεται. οἰκήματα
δὲ σύμπηκτα ἐξ ἀνθερίκων ἕνερμένων περὶ σχοίνους ε’·στί,
καὶ ταῦτα περιφορητά. νόμοισι μὲν τοιούτοισι οὗτοι
χρέονται.

Τὸ δὲ πρὸς ἑσπέρης τοῦ Τρίτωνος ποταμοῦ Αὐσέων
ἔχονται ἀροτῆρες ἤδη Λίβυες καὶ οἰκίας νομίζοντες κεκτῆ-
σθαι, τοῖσι οὕνομα κέεται Μάξυες· οἳ τὰ ἐπὶ δεξιὰ τῶν
κεφαλέων κομέουσι τὰ δ’ ἐπ’ ἀριστερὰ κείρουσι, τὸ δὲ
σῶμα μίλτῳ χρίονται. φασὶ δὲ οὗτοι εἶναι τῶν ἐκ Τροίης
ἀνδρῶν. ἡ δὲ χώρη αὕτη τε καὶ ἦ λοιπὴ τῆς Λιβύης ἦ
πρὸς ἑσπέρην πολλῷ θηριωδεστέρη τε καὶ δασυτέρη ἐστὶ
τῆς τῶν νομάδων χώρης. ἡ μὲν γὰρ δὴ πρὸς τὴν rja] τῆς
Λιβύης, τὴν οἱ νομάδες· νέμουσι, ἐστὶ ταπεινή τε καὶ
ψαμμώδης μέχρι τοῦ Τρίτωνος ποταμοῦ, ἡ δὲ ἀπὸ τούτου

158

189

190

191

