ΗΡΟΔΟΤΟΥ Δ. 103-108. 283

τοὺς ἂν χειρώσωνται ποιεῦσι τάδε· ἀποταμὼν ἕκαστος
κεφαλὴν ἀποφέρεται ἐς τὰ οἰκία, ἔπειτεν ἐπὶ ξύλου με-
γάλου ἀναπείρας ἵστησι ὑπὲρ τῆς οἰκίης ὗπερέχουσαν
πολλόν, μάλιστα δὲ ὑπὲρ τῆς καπνοδόκης. φασὶ δὲ τού-
τους φυλάκους τῆς οἰκίης πάσης ὑπεραιωρέεσθαι. ζώουσι
δὲ ἀπὸ ληίης τε καὶ πολέμου. Ἀγάθυρσοι δὲ ἁβρότατοι
ἄνδρες εἰσὶ καὶ χρυσοφόροι τὰ μάλιστα, ἐπίκοινον δὲ τῶν
γυναικῶν τὴν μῖξιν ποιεῦνται, ἵνα κασίγνητοί τε ἀλλήλων
ἔωσι καὶ οἰκήιοι ε’όντες πάντες μήτε φθόνῳ μήτ3 ἔχθεϊ
χρέωνται ές ἀλλήλους. τὰ 6' ἄλλα νόμαια Θρήιξι προσ-
κεχωρήκασι. Νευροὶ δὲ νόμοισι μὲν χρέονται Σκυθικοῖσι,
γενεῇ δὲ μιῇ πρότερόν σφεας τῆς Δαρείου στρατηλασίης
κατέλαβε ἐκλιπεῖν τὴν χώρην πᾶσαν ὕπ’ ὀφίων· ὄφις γάρ
σφι πολλοὺς μὲν ἡ χώρη ἀνέφαινε, οἱ δὲ πλεῦνες ἄνωθέν
σφι ἒκ τῶν ἐρήμων ἐπέπεσον, ἐς ὃ πιεζόμενοι οἴκησαν
μετὰ Βουδίνων τὴν ἓωυτιῦν ἐκλιπόντες. κινδυνεύουσι δὲ
οἱ ἅνθρωποι οὗτοι γόητες εἶναι· λέγονται γὰρ ὑπὸ Σκυ-
θέων καὶ Ἑλλήνιον τῶν ἐν τῇ Σκυθικῇ κατοικημένων (ὗς
ἔτεος ἑκάστου ἅπαξ τῶν Νευριῦν ἕκαστος λύκος γίνεται
ἡμέρας ὀλίγας καὶ αὖτις ὀπίσω ἐς τώυτὸ κατίσταται. ἐμὲ
μέν νυν ταῦτα λέγοντες οὐ πείθουσι, λέγουσι δὲ οὐδὲν
ἕσσον, καὶ ὀμνῦσι δὲ λέγοντες. Ἀνδροφάγοι δὲ ἀγριώτατα
πάντων ἀνθρώπων ἔχουσι ἤθεα, οὕτε δίκην νομίζοντες
οὔτε νόμῳ οὐδενὶ χρεόμενοι. νομάδες δέ εἰσι, ἐσθῆτα δὲ
φορέουσι τῇ Σκυθικῇ ὁμοίην, γλῶσσαν δὲ ἰδίην ἔχουσι,
ἀνθρωποφαγέουσι δὲ μοῦνοι τούτων. Μελάγχλαινοι δὲ
εἵματα μὲν μέλανα φορέουσι πάντες, ἒπίῧν καὶ τὰς ἕπω-
νυμίας ἔχουσι, νόμοισι δὲ Σκυθικοῖσι χρέονται. Βουδῖνοι
δὲ ἔθνος ἐὸν μέγα καὶ πολλὸν γλαυκόν τε πᾶν ἰσχυρῶς
ἐστι καὶ πυρρόν. πόλις δὲ ἐν αὐτοῖσι πεπόλισται ξυλίνη,
οὕνομα δὲ τῇ πόλι ἐστὶ Γελωνός· τοῦ δὲ τείχεος μέγαθος
κιῦλον ἕκαστον τριήκοντα σταδίων ἐστί, ὑψηλὸν δὲ’-καὶ
πᾶν ξύλινον, καὶ οἰκίαι αὐτῶν ξύλιναι καὶ τὰ ἱρά. ἔστι
γὰρ δὴ αὐτόθι Ἑλληνικῶν θεῶν ἱρὰ Ἑλληνικῶς κατεσκευ-
ασμένα ἀγάλμασί τε καὶ βωμοῖσι καὶ νηοῖσι ξυλίνοισι, καὶ
τῷ Διονύσῳ τριετηρίδας ἀνάγουσι καὶ βακχεύουσι. εἰσὶ
γὰρ οἱ Γελωνοὶ τὸ ἀρχαῖον Ἓλληνες, ἐκ δὲ τῶν ἐμπορίων

104

105

106

107

108

