ΗΡΟΔΟΤΟΥ A. 215. 216. Β. 1. 95
καὶ ζωστῆρας καὶ μασχαλιστῆρας χρυσῷ κοσμέονται. ὥς
δ’ αὕτως τῶν ἵππων τα μὲν περὶ τὰ στέρνα χαλκέους θώ-
ρηκας περιβάλλουσι, τὰ δὲ περὶ τοὺς χαλινοὺς καὶ στόμια
καὶ φάλαρα χρυσῷ. σιδήρῳ δὲ οὐδ’ ἀργύρῳ χρέονται
οὐδέν· οὐδὲ γάρ σφι ἔστι ἐν τῇ χώρῃ, ὁ δὲ χρυσὸς καὶ ὃ
χαλκὸς ἄπλετος. νόμοισι δὲ χρέονται τοιοισίδε. γυναῖκα
μὲν γαμέει ἕκαστος, ταύτῃσι δὲ ἐπίκοινα χρέονται· τὸ γὰρ
Σκύθας φασὶ Ἕλληνες ποιέειν, οὗ Σκύθαι εἶσὶ οἱ ποι-
εῦντες ἀλλὰ Μασσαγέται· τῆς γὰρ ἐπιθυμήσει γυναικὸς
Μασσαγέτης ἀνήρ, τὸν φαρετρεῶνα ἀποκρεμάσας πρὸ τῆς
ἁμάξης μίσγεται ἀδεῶς. οὖρος δὲ ἡλικίης σφι προκέεται
ἄλλος μὲν οὐδείς· ἐπεὰν δὲ γέρων γένηται κάρτα, οἱ προσ-
ήκοντές οἱ πάντες συνελθόντες θύουσί μιν καὶ ἄλλα πρό-
βατα ἅμα αύτῷ, ἑψήσαντες δὲ τὰ κρέα κατευωχέονται.
ταῦτα μὲν τὰ ὀλβιώτατά σφι νενόμισται, τὸν δὲ νούσῳ
τελευτήσαντα οὗ κατασιτέονται ἀλλὰ γῇ κρύπτουσι, συμ-
φορὴν ποιεύμενοι ὅτι οὐκ ἵκετο ἐς τὸ τυθῆναι. σπείρουσι
δὲ οὐδέν, ἀλλ’ ἀπὸ κτηνέων ζώουσι καὶ ἰχθύων· οἱ δὲ
ἄφθονοί σφι ἔκ τοῦ Ἀράξεω ποταμοῦ παραγίνονται·
γαλακτοπόται δέ εἶσι. θεῶν δὲ μοῦνον ἥλιον σέβονται,
τῷ θύουσι ἵππους. νόος δὲ οὗτος τῆς θυσίης· τῶν θεῶν
τῷ ταχίστῳ πάντων τῶν θνητῶν τὸ τάχιστον δατέονται.

Β.

Τελευτήσαντος δὲ Κύρου παρέλαβε τὴν βασιληίην Καμ-
βύσης, Κύρου ἐῶν παῖς καὶ Κασσανδάνης τῆς Φαρνάσπεω
θυγατρός, τῆς προαποθανούσης Κῦρος αὐτός τε μέγα πέν-
θος ἐποιήσατο καὶ τοῖσι ἄλλοισι προεῖπε πᾶσι τῶν ἦρχε
πένθος ποιέεσθαι. ταύτης δ’) τῆς γυναικὸς {dm παῖς καὶ
Κύρου Καμβύσης Ἴωνας μὲν καὶ Αἰολέας ῶς δούλους πα-
τρωίους ἐόντας ἐνόμιζε, ἐπὶ δε Αἴγυπτον ἐποιέετο στρα-
τηλασίην ἄλλους τε παραλαβών τῶν ἦρχε καὶ δὴ καὶ Ἑλλή-
νων τῶν ἐπεκράτεε.

216

